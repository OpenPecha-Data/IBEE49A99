༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
5802
26010
དགེ་བའི་བཤེས་གཉེན་ཆེན་པོ་དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་
བསྒྲིགས།
dge ba'i bshes gnyen chen po dmu dge thub bstan rgya mtsho sogs
kyi gsung rtsom phyogs bsgrigs
Author
Descriptor
Original Publication
byang chub lo ma dpe tshogs;
Place
lan kru'u
Publisher
kan su'u mi rigs dpe skrun khang
2003
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
2
477-854
scanned at m/s satluj infotech images, e-45, sector 27 noida,
district gautam buddha nagar, u.p. 201301 via new delhi, india
for the tibetan buddhist resource center, 150 w 17th st., new york
city, ny 10011, usa 2006



Dge ba i bses gñen chen po Dmu-dge Thub-bstan-rgya-mtsho sogs kyi...
LC Control Number: 2004325351
Type of Material: Book (Print, Microform, Electronic, etc.)
Main Title: Dge ba’i bấes gñen chen po Dmu-dge Thub-bstan-rgya-mtsho sogs kyi gsun
rtsom phyogs bsgrigs bzugs so.
Edition Information: Par thens 1.
Published/Created: Lan-chou : Kan-su’u mi rigs dpe skrun khan, 2003.
Related Names: Thub-bstan-rgya-mtsho, Dmu-dge. Selections. 2003.
Description: 2 v. ; 21 cm.
ISBN: 7542108557
Summary: Selected writings of Dmu-dge Thub-bstan-rgya-mtsho, etc. on diverse subjects
of Tibetan Buddhist doctrines and philosophy.
Contents: Bstan bcos míon par rtogs pa’i rgyan gyi tshig gi sa mtshams rnam pa brgyan
pa gzun don Ita ba’i mig 'byed ces bya ba bzugs so / Rje Šes-rab-rgya-mtshos
mdzod -- Bstan bcos chen po dbu ma la 'jug pa'i brjed byan mthar dzin tsha
gdun sel ba’i zla ba'i 'od zer zes bya ba bzugs so / Rje Šes-rab-rgya-mtshos
mdzod -- 'Dul ba mdo rtsa'i brjed byan thor bu blan dor ram 'byed ces bya ba
bzugs so / Rje Šes-rab-rgya-mtshos mdzod -- Bka’pod rnam Ina’i dgons don
las brtsams pa’i dogs lan nor bu’i phren ba zes bya bzugs so / Rje Gun-than
Bl-gros-rgya-mtshos mdzad -- Dge ba’i bses gnen chen po Dmu-dge
Thub-bstan-rgya-mtsho’i phar phyin bzugs
so / Dmu-dge Thub-bstan-rgya-mtshos mdzad -- Kun mkhyen dgons don rab
tu gsal ba’i skabs bãi ba’i zur rgyan rta ljan dban po zes bya ba bzugs sp /
Dmu-dge Thub-bstan-rgya-mtshos mdzad -- Dge ba’i gses gnen chen po
Dmu-dge Thub-bstan-rgya-mtshos rten 'brel bzugs so / Dmu-dge
Thub-bstan-rgya-mtshos mdzad -- 'Jam pa’i dbyans bstan pa’i sgron me'i
mdzod kyi bsdus don gyi 'grel ba rtsom ’phro bzugs so / Dmu-dge
Thub-bstan-rgya-mtshos mdzad -- Zar byun las dan po ba la
ñe bar mkho ba’i byan chub tu bgrod pa’i bde lam żes bya bzugs so /
Rdo-rje-'chan Dkon-mchog-rgyal-mtshan gyis mdzad.
Notes: In Tibetan.
Subjects: Buddhism--Doctrines.
Philosophy, Buddhist.
Series: Byan chub lo ma dpe tshogs
LC Classification: BQ4150 .D44 2003
Overseas Acq. No.: Ch-Tib-2004-325351; 04; 09-04
Other System No.: (DLC) 2004325351
Repro./Stock No.: Library of Congress -- New Delhi Overseas Office Rs1056.00 (set)
Quality Code: Icode



༄༅ཁྱང་ཆུབ་ལོ་མ་དཔེ་ཚོགས།
ཀན་སུའུ་མི་རིགས་དཔེ་སྐྲུན་ཁང་།
༄༅།།བྱང་ཆུབ་ལོ་མ་དཔེ་ཚོགས།
༄༅།།དགེ་བའི་བཤེས་གཉེན་ཆེན་པོ་དང་མུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས་བཞུགས་སོ།།
༄༅།།དགེ་བའི་བཤེས་གཉེན་ཆེན་པོ་དང་དགེ་ཐུབ་བསྟན་
རྒྱ་ཆ་ཆོ་ཚོའི་རྟོགས་ཀྱི་གསུང་རྩོམ་ཕྱོགས་བསྒྲིགས་
བཞུགས་སོ།།
གཙོ་སྒྲིག་པ།
ཆ་རིས་སྐལ་བཟང་ཐོགས་མེད།
གཙོ་སྒྲིག་གཞོན་པ།
བཛྲ་ཚུལ་ཁྲིམས།
སྐལ་བཟང་རྒྱ་མཚོ།
སྐལ་བཟང་འཕྲིན་ལས།
མཛོད་དགེ་བཟོད་པ།
སྨད་ཆ།
3gp+ང b
# #： hE： Ig & g#
ཟླ] ##： EE ： jite
I & JJII
嘎藏陈来
་ E
ET
ཀན་སུའུ་མི་རིགས་དཔེ་སྐྲུན་ཁང་།
།



༄༅།།བྱང་ཆུབ་ལོ་མ་དཔེ་ཚོགས།
༄༅།།དགེ་བའི་བཤེས་གཉེན་ཆེན་པོ་དམུ་དགེ་
ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་
ཕྱོགས་བསྒྲིགས་བཞུགས་སོ།།
སྨད་ཆ།
ཀན་སུའུ་མི་རིགས་དཔེ་སྐྲུན་ཁང་།



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
༄༅། །ཀུན་མཁྱེན་དགོངས་དོན་རབ་ཏུ་གསལ་བའི་སྐབས་
བཞི་བའི་ཟུར་རྒྱན་རྟ་ལྗང་དབང་པོ་ཞེས་
བྱ་བ་བཞུགས་སོ། །
དགེ་བའི་བཤེས་གཉེན་ཆེན་པོ་དམུ་དགེ་ཐུབ་བསྟན་རྒྱ་མཚོས་མཛད།
ཆོས་ནི་རྡུལ་ཙམ་མི་དམིགས་ཉིད། ། མ་ཆགས་པ་དང་་་་
དམིགས་དང་། །མཚན་མ་སྨོན་ལམ་ཟད་པ་དང་། །ཞེས་སོགས་ཀྱི་
འགྲེལ་བ་དག་གིས་རྣམ་ཐར་སྒོ་གསུམ་ཆོས་ཀྱི་བདག་མེད་ལ་དངོས་
སུ་སྦྱར་བ་དང་མཆན་དཀའ་འགྲེལ་སོགས་སུ་འགྲེལ་བར་རྣམ་ཐར་སྒོ་
གསུམ་ཆོས་ཀྱི་བདག་མེད་ལ་དངོས་སུ་མ་སྦྱར་གསུངས་པ་ནི། སུམ་
ཅུ་བདུན་དང་སུམ་ཅུ་བཞི་ཞེས་པའི་འགྲེལ་བའི་སྐབས་ལ་དགོངས་
ཟེར་དགོས་སོ། །གཞན་ཡང་འགྲེལ་བ་ལས་ངེས་པར་འབྱུང་བའི་
མཚན་ཉིད་སྟོང་བ་ཉིད་དང་མཚན་མ་མེད་པ་དང་སྨོན་པ་མེད་པ་
དང་མངོན་པར་འདུ་བྱེད་མེད་པའི་རྣམ་པ་དེ་དག་དང་ཞེས་པའི་
ངེས་འབྱུང་གི་རྣམ་ པའི་ཡུལ་ རྣམ་ ཐར་ སྒོ་བཞི་དང་། རྩ་ བར།
སྟོང་ཉིད་མཚན་མ་མེད་བཅས་དང་། །སྨོན་པ་རྣམ་པར་སྤངས་པ་
དང་། །སྐྱེ་མེད་འགག་པ་མེད་སོགས་དང༌། །ཞེས་པའི་རྣམ་ཐར་སྒོ་
477



བྱང་ཆུབ་ལོ་མ་དཔེ་ཚོགས།
གསུམ་གཞི་དབུ་སེམས་ཀུན་གྱིས་འཇོག་དགོས་པས་དབུ་སེམས་ཀུན་
ཀྱི་ལུགས་ལ་ཐུན་མོང་དང་ཐུན་མོང་མ་ཡིན་པའི་རྣམ་ཐར་སྒོ་གསུམ་
དང་རྒྱུ་འབྲས་ངོ་བོ་གསུམ་དང་བྱ་བྱེད་ལས་གསུམ་ལ་སྦྱར་པའི་རྣམ་
ཐར་སྒོ་གསུམ་རེ་ཡོད་དོ། །གཞན་ཡང་། བསྡུ་བ་ལས། མཚན་
ཉིད་གསུམ་དང་ཁྱད་ཆོས་བཅུ་དྲུག་དང་ལྟ་བ་བཅུ་གཅིག་དང་ཤེས་
པ་བཅུ་དང༌། བྱང་ས་ལས་རྒྱུ་འབྲས་ངོ་བོ་གསུམ་ལ་རྣམ་ཐར་སྒོ་
གསུམ་སྦྱར་བ་དང་། བསྡུ་བ་ལས་ལམ་བདེན་གྱི་ཁྱད་ཆོས་བཞི་
སྨོན་མེད་དུའང་སྦྱར་ནས་གསུངས་པ་སོགས་ཡོད་པས་ཞིབ་ཆ་བྱ་རྒྱུ་
མང་ངོ༌། །བྱེ་སྨྲ་མ་གཏོགས་གོང་མ་དག་གིས་ཡུལ་ཅན་རྣམ་ཐར་སྒོ་
གསུམ་ལ་ཟག་བཅས་ཟག་མེད་གཉིས་འཇོག་གོ། བྱེ་སྨྲའི་ལམ་སུན་
འབྱིན་བྱེད་ཀྱི་ཏིང་ངེ་འཛིན་གསུམ་གྱི་ཡུལ་ལ་རིམ་བཞིན་མི་སློབ་
པའི་རྒྱུད་ཀྱི་རྣམ་ཐར་དང་བོ་དང་གཉིས་པ་དང་གསུམ་པ་གཏན་
ནས་མི་སྐྱེའི་བརྟགས་མིན་ཀྱི་འགོག་པ་དང་འཛིན་སྟངས་ཀྱི་ཡུལ་ལ་
དམིགས་ཡུལ་དང་བོ་བདག་གི་སྟོང་བ་དང་དམིགས་ཡུལ་གཉིས་མི་
རྟག་པ་དང་དམིགས་ཡུལ་གསུམ་པ་རང་གི་དགག་བྱ་ཞི་བའི་རྣམ་པ་
འཇོག་པ་ལས་དེ་དག་གི་འཛིན་སྟངས་ཀྱི་ཡུལ་ལ་ཁྱད་ཆོས་བཅུ་དྲུག་
ལས་གང་ཡང་མི་འཇོག་གོ། རང་སྡེ་སུའི་ལུགས་ལ་ཡང་རྣམ་ཐར་
སྒོ་གསུམ་ལ་ཡུལ་ཡུལ་ཅན་གཉིས་གསུངས་པ་སྒྲའི་བརྗོད་རིགས་ཙམ་
ལས་ཡུལ་ཅན་དགོས་སོ། །བྱེ་སྨྲས་རྣམ་ཐར་གསུམ་གྱི་སེམས་རྟེན་ལ་
ཟག་མེད་ས་དགུ་དང་ཏིང་ངེ་འཛིན་གསུམ་གྱི་སེམས་རྟེན་ལ་ས་བཅུ་
478



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གཅིག་དང་ལམ་སུན་འབྱིན་པའི་ལམ་གསུམ་གྱི་སེམས་རྟེན་ལ་རྟོག་
པར་གྱུར་པའི་ས་བཅུ་གཅིག་འཇོག་གོ། འགྲེལ་བར་རྣམ་ཐར་དང་
པོ་གསུམ་ལ་སྒོ་ཞེས་པ་མ་དག་གསུངས་སོ། །རྣམ་ཐར་དང་བོ་གསུམ་
གྱི་ལུས་རྟེན་གསེར་འཕྲེང་ལས་ཐེག་ཆེན་ཚོགས་ལམ་ཆེན་པོ་ཡན་ཆད་
དང་ཕྱིར་མི་འོང་ལུས་མངོན་བྱེད་དང་དགྲ་བཅོམ་བཅས་གསུངས་པ་
ནི། དེ་གསུམ་ལས་ཕྱི་མ་གཉིས་ ཐོབ་ པས་ཁྱབ་པའི་ལུས་རྟེན་་་་་
གསུངས་པ་ཡིན་ཏེ། ཀུན་བཏུས་དང་ཊིཀ་ལས། རྟེན་རྣམ་ཐར་
དང་བོ་ཐོབ་ཅིང་ཞེས་གསུངས་པའི་ཕྱིར། ཁྱབ་ཏེ། གཞུང་་་་
སོགས་ལས་ཕྱིར་མི་འོང་ལུས་མངོན་བྱེད་དང་དགྲ་བཅོམ་རྒྱུན་བཅས་
ལ་རྣམ་ཐར་བརྒྱད་ལྡན་གྱིས་ཁྱབ་པ་དང་འགོག་སྙོམས་མ་གཏོགས་
རྣམ་ཐར་ཟིལ་གནོན་ཟད་པར་རྣམས་སོ་སྐྱེས་དང་ཐུན་མོང་བའི་ཡོན་
ཏན་དུ་གསུངས་པའི་ཕྱིར་རོ། །དེ་ཡང་ཁྱབ་པའི་ལུས་རྟེན་དུ་
གསུངས་པ་ལྟར་བུར་མངོན་པའི་ཕྱིར་ཏེ། རྣམ་ཐར་དང་བོ་བཞི་
དང་ཟིལ་གནོན་དང་བོ་བརྒྱད་དང་ཟད་པར་དང་བོ་བརྒྱད་དག་
མངོན་པ་གོང་མའི་ལུགས་ལ་ཐེག་དམན་ལ་དང་བོ་གསལ་ཐོབ་གཙོ་
བོ་མིན་པར་དེས་ཀྱང་བྱང་སེམས་ལ་འདོད་གཟུགས་ཀྱི་ལྷའི་རྟེན་ལ་
ཡང་དེ་གསར་ཐོབ་དང་། ཐེག་དམན་ལ་གཟུགས་ཀྱི་རྟེན་ལ་ཡང་
ཕྱིས་གསར་ཐོབ་ཡོད་པའི་ཕྱིར་ཏེ། ཀུན་བཏུས་དང་ཊིཀ་དང་རྒྱལ་
སྲས་མ་སོགས་ལས་འགོག་སྙོམས་ཐོབ་པའི་རྟེན་ཉེར་ལྔ་དང་མཆིམས་
མཛོད་ལས་ སྙོམས་ འཇུག་ གཉིས་ ཐོབ་པའི་ རྟེན་ ལ་ མུ་ བཞི་ དང་།
479



བྱང་ཆུབ་ལོ་མ་དཔེ་ཚོགས།
རྟོག་གེའི་སྣང་བ་དང་བསམ་གཟུགས་ཆེན་མོ་ལས་མཛོད་ལུགས་་་་
ལའང་གཟུགས་ཀྱི་སས་བསྡུས་ཀྱི་ཐོས་བསམ་སྒོམ་གསུམ་ཀ་ཡོད་པར་
གསུང་པ་དེའི་ཕྱིར་རོ། ། ཤན་ཏི་པད་དཀར་ལས་བྱང་སེམས་སྐྱེ་བ་
གཅིག་ཐོག་པ་བསྐལ་བ་བཅུར་འགོག་པ་ལ་འཇུག་པར་གསུངས་པ་
ནུས་མཐུ་ཐོབ་ཙམ་ལས་འཇུག་མི་རུང་བར་གསུངས་པ་ལྟར་རོ་སྙམ།
དེས་ན་རྣམ་ཐར་དང་བོ་གསུམ་དང་ཕྱི་མ་བཞི་ཉན་ཐོས་ཚོགས་ལམ་
ནས་ཀྱང་ཐོབ་པ་ཡོད་དོ། །མཛོད་ལུགས་ལ་རྣམ་ཐར་དང་བོ་ཟིལ་
གནོན་དང་བོ་གཉིས་དང་གསུམ་གྱི་སེམས་རྟེན་ལ་དང་བོའི་དངོས་
གཞི་དང་རྣམ་ཐར་གཉིས་པ་ཟིལ་གནོན་གསུམ་པ་བཞི་པ་གསུམ་གྱི་
སེམས་རྟེན་ལ་གཉིས་པའི་དངོས་གཞི་དང་རྣམ་ཐར་གསུམ་པ་ཟིལ་
གནོན་ལྔ་བ་དྲུག་པ་བདུན་པ་བརྒྱད་པ་དང་ཟད་པར་དང་བོ་བརྒྱད་
དག་གི་སེམས་རྟེན་ལ་བཞི་པའི་དངོས་གཞི་དང་རྣམ་ཐར་ཕྱི་མ་
བཞིའི་སེམས་རྟེན་ལ་གཟུགས་མེད་ཉེར་བསྡོགས་དངོས་གཞི་ཅི་་་་
རིགས་དང་། ཟིལ་གནོན་ཐ་མ་གཉིས་དང་ཟད་པར་ཐ་མ་གཉིས་
ཀྱི་སེམས་རྟེན་ལ་གཟུགས་མེད་དངོས་གཞིས་ཁྱབ་པོ། །འོན་ཀྱང་
སྐབས་འདིར་རྣམ་ཐར་དང་བོ་གསུམ་དང་ཟིལ་གནོན་དང་བོ་བརྒྱད་
དང་ཟད་པར་དང་བོ་བརྒྱུད་ཀྱི་སེམས་རྟེན་ལ་བསམ་གཏན་བཞི་ཀའི་
དངོས་གཞི་ཡོད་པ་གང་ཞིག རྣམ་ཐོར་ཕྱི་མ་ལྔ་དང་ཟིལ་གནོན་
ཐ་མ་གཉིས་དང་ཟད་པར་ཐ་མ་གཉིས་ཀྱི་སེམས་རྟེན་ལ་གཟུགས་
མེད་དངོས་གཞིས་ཁྱབ་པའི་ཕྱིར། དང་པོ་གྲུབ་སྟེ། གསེར་་་་
480



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འཕྲེང་ལས། དེའི་ལུགས་ཀྱིས་འདི་གཉིས་མི་སྡུག་པ་སྒོམ་པར་་་་
འདོད་པས་དེ་འདིར་མི་གཟུང་ངོ་ཞེས་པ་ནས། འདོད་པ་ཡང་
བཀག་གོ་ཞེས་དང་། མཐའ་དཔྱོད་ལས། དེ་གཉིས་གཅིག་ཁས་
བླངས་ན་གཅིག་བླང་མི་དགོས་པར་རྣམ་ཐར་སྐབས་སུ་རྣམ་བཤད་
ལས་བཤད་པའི་ཕྱིར་ཏེ། གསེར་འཕྲེང་ལས་ཉི་སྣང་ལྟར་ན་བསམ་
གཏན་བཞི་ཀ་ལ་བརྟེན་ནོ་ཞེས་དང་། ཀུན་བཏུས་ལས་ཡོན་ཏན་
ལྷག་མ་ནི་ཉན་ཐོས་སམ་བྱང་ཆུབ་སེམས་དཔའ་འམ་དེ་བཞིན་་་་་
གཤེགས་པ་ཡང་རུང་སྟེ་རབ་ཀྱི་མཐར་ཕྱིན་པའི་བསམ་གཏན་བཞི་ལ་
བརྟེན་ནས་མངོན་པར་སྒྲུབ་པོ་ཞེས་དང་། དར་ཊིཀ་ལས་ཡོན་ཏན་
ལྷག་མ་རྣམ་ཐར་སོགས་ཉན་ཐོས་དང་ཐུན་མོང་བའི་སྡེ་ཚན་དྲུག་
དང་ཞེས་པ་ནས་རབ་མཐའི་བསམ་གཏན་བཞི་པ་ལ་བརྟེན་ནས་སྒྲུབ་
པའི་ཕྱིར་ཞེས་གསུང་བའི་ཕྱིར། ཁྱབ་སྟེ་ཡོན་ཏན་ལྷག་མ་ཚད་མེད་
དང་མངོན་ཤེས་ལྔའི་ལྷག་མ་རྣམ་ཐར་བརྒྱད་ཟིལ་གནོན་བཅུ་ཟད་
པར་བཅུ་ཉོན་མོངས་མེད་པའི་ཏིང་ངེ་འཛིན་སྨོན་ནས་ཤེས་པ་སོ་
རིག་བཞི་འཇོག་དགོས་པའི་ཕྱིར་རོ། །འོན་ཀྱང་ལུང་ཕྱི་མ་གཉིས་
ཀྱིས་རབ་མཐའ་ཞེས་སྨོས་ནས་དེ་འདྲའི་ཡོན་ཏན་སོ་བཞིའི་སེམས་
རྟེན་ལ་རབ་མཐའི་དངོས་གཞི་ཡོད་པ་དང༌། བསམ་གཏན་བཞི་བ་
ཞེས་དམིགས་ཀྱི་བསལ་བས་གཟུགས་ཅན་རྣམ་ཐར་ཟིལ་གནོན་ཟད་
པར་དག་དང་ཉོན་མོངས་མེད་པའི་ཏིང་ངེ་འཛིན་དང་སྨོན་ནས་ཤེས་
པ་དང་སོ་རིག་བཞི་སོགས་ཀྱི་སེམས་རྟེན་གྱི་ཡ་མཐའ་བཟུང་ཙམ་
481



བྱང་ཆུབ་ལོ་མ་དཔེ་ཚོགས།
ལས་སྡེ་ཚན་དྲུག་པོ་གང་ཡིན་ལ་རབ་མཐའི་དངོས་གཞི་དང་བསམ་
གཏན་གྱི་དངོས་གཞི་དགོས་ཞེས་པ་མིན་ནོ། ། རྩ་རྟགས་གཉིས་པ་
སླའོ། གཞུང་རྣམས་སུ་རྣམ་ཐར་གསུམ་གྱི་སེམས་རྟེན་རབ་མཐའི་
དངོས་གཞི་ལ་བརྟེན་པར་གསུངས་པ་ལ་བརྟེན་ནས་དེ་ལྟར་དགོས་
པར་དབལ་མང་རྗེ་བཙུན་བསོད་གྲགས་ཤན་ཏི་སོགས་ཀྱིས་བཞེད་པ་
མི་འཐད་དེ་ཁྱད་པར་ཅན་གྱི་སེམས་རྟེན་ནམ་གཙོ་ཆེ་བ་ལ་དགོངས་
ཏེ། གཟུགས་མེད་དངོས་གཞི་མ་ཐོབ་པའི་གང་ཟག་གི་རྒྱུད་ལ་
གཟུགས་ ཅན་རྣམ་ཐར་ ཡོད་ པའི་ ཕྱིར་ཏེ། གསེར་འཕྲེང་ལས།
སྔ་མ་གཟུགས་མེད་ཐོབ་པ་དང་ཕྱི་མ་དེ་མ་ཐོབ་པས་ཀྱང་སྒོམ་པ་འོང་
པས་ཞེས་དང་། སྡོམ་ལས་ཡིག་ཆར་བསམ་གཟུགས་གང་རུང་་་
གསུངས་པའང་ཞེས་སོ། །དེ་བཞིན་དུ་རེད་མདའ་བ་ལྟར་དེ་གསུམ་
ལ་གཟུགས་མེད་དངོས་གཞི་ཡོད་པར་མི་འཐད་དེ་མངོན་པ་གོང་འོག་
ཏུ་དེ་གཟུགས་ཀྱི་དངོས་གཞིར་གསུངས་པ་གང་ཞིག བསམ་་་་་
གཏན་གཟུགས་མེད་པ་འགལ་བར་བྱེད་དགོས་པའི་ཕྱིར། ། སྡོམ་
ལས། བསམ་གཏན་དང་གཟུགས་མེད་ལ་བརྟེན་པར་འདོད་པ་
འགལ་བར་བྱེད་དགོས་ཞེས་གསུངས་པའི་ཕྱིར། ཁྱབ་སྟེ། རྗེ་
བཙུན་རེད་མདའ་བས་གཟུགས་ཅན་རྣམ་ཐར་སོགས་ལ་གཟུགས་ཀྱི་
དངོས་གཞི་བཞག་པ་ལ་གསེར་འཕྲེང་དུ་ཚུལ་འདི་ལ་མངོན་པ་བ་
ཆེན་པོ་ཁ་ཅིག་ཀྱང་འཁྲུལ་སྣང་བས་ཞིབ་པར་བཤད་ཡོད་དོ། །ཞེས་
མ་རུང་བ་གསུངས་དེའི་ཕྱིར། ཚུལ་དེ་ལྟར་ཞིབ་ཆ་མ་བྱས་ན་་་་
482



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འགྲེལ་ཆེན་གཉིས་དང་ཀུན་བཏུས་རྩ་འགྲེལ་དང་རྣམ་བཤད་གསེར་
འཕྲེང་གཉིས་མཐའ་དཔྱོད་སོགས་ཀྱི་གོང་འོག་ནང་འགལ་དུ་ཐལ་
བས་སོ། །དེས་ན་རྟོག་གེ་སྣང་བའི་གསུངས་ཚུལ་དེ་སྔ་མ་དག་གི་
བཞེད་ཚུལ་བཀོད་པའོ། འོན་ཀྱང་ཐལ་འགྱུར་བའི་ལུགས་ལ་སློབ་
པའི་རྒྱུད་ཀྱི་རྣམ་ཐར་བརྒྱད་ལ་དོན་དམ་རྣམ་ཅན་ཡོད་པར་དབུ་མ་
སོགས་དང་དྲང་ངེས་ཀྱི་མཆན་དུ་གསུངས་པས་དབུ་སེམས་ཀུན་ཆ་
ཐམས་ཅད་ནས་འདྲ་མི་དགོས་སོ། །མཛོད་ལུགས་ཀྱི་རབ་མཐའ་ནི་
འདོད་ནས་སྲིད་རྩེའི་བར་དུ་སོང་འོང་གཉིས་ཀྱིས་མཐུན་པར་བྱས་
ནས་སླར་བསམ་གཏན་དང་བོ་ལ་ཞུགས་པ་འཕེལ་བ་ཆུང་ངུ་དང་
གཉིས་པ་ལ་ཞུགས་པ་འཕེལ་བ་འབྲིང༌། གསུམ་པ་ལ་ཞུགས་པ་
འཕེལ་བ་ཆེན་པོའམ་རབ་དང་དེའི་རྗེས་སུ་བཞི་བ་ལ་ཞུགས་པ་རབ་
མཐའ་ལ་འཇོག་པས་རབ་དང་མཐའ་སོ་སོའོ། །སྐབས་འདིར་འདོད་
ནས་སྲིད་རྩེའི་བར་དུ་སོང་འོང་བྱས་པ་འཕེལ་བ་ཆུང་ངུ་དང་ཡང་
སྲིད་རྩེའི་བར་དུ་རེ་རེ་བརྒལ་བ་འཕེལ་བ་འབྲིང་སླར་ཡང་ལུགས་
ལྡོག་ཏུ་འདོད་སེམས་བར་དུ་རེ་རེ་བརྒལ་ནས་འོང་བ་འཕེལ་བ་ཆེན་
པོ་དང་དེའི་མཐར་བྱུང་བའི་བསམ་གཟུགས་བརྒྱད་ལ་རབ་མཐའི་
དངོས་གཞི་ཞེས་རབ་དང་མཐའ་གཅིག་ཏུ་བྱའོ། ། གོང་འོག་སུའི་
ལུགས་ལ་ཡང་གཞུང་རྣམས་ལས་སེམས་ཅན་རྒྱུད་ཀྱི་གཟུགས་ཅན་
རྣམ་ཐར་དང་ཟིལ་གནོན་དང་གཟུགས་ཅན་ཟད་པར་དག་གི་་་་
དམིགས་པ་ལ་འདོད་པའི་སྣང་གཟུགས་གསུང་བ་ནི་འདོད་པར་དང་
483



བྱང་ཆུབ་ལོ་མ་དཔེ་ཚོགས།
བོར་གསར་ཐོབ་ཀྱི་ཚེ་གཙོ་ཆེ་བ་ལ་དགོངས་ཏེ་གཟུགས་ཅན་གྱི་རྣམ་
ཐར་དང་གཟུགས་ཟིལ་གནོན་དང་གཟུགས་ཅན་ཟད་པར་དག་གི་
དམིགས་ཡུལ་ལ་གོང་མའི་སས་བསྡུས་ཀྱི་གཟུགས་ཡོད་པ་གང་ཞིག་
གཟུགས་ཅན་ཀྱི་རྣམ་ཐར་གསུམ་དང་གཟུགས་ཟིལ་གནོན་གྱི་ཡུལ་
གཟུགས་སྒྲ་དྲི་རོ་རེག་བྱ་ལྔ་དང་གཟུགས་ཅན་ཟད་པར་གྱི་ཡུལ་ལ་
ཡུལ་དེ་ལས་ལྡོག་སྟེ་གཟུགས་ཀྱི་སྐྱེ་མཆེད་དང་རེག་བྱའི་སྐྱེ་མཆེད་
གཉིས་དང་དེ་དག་ཀུན་གྱིས་ཡུལ་ཙམ་ལ་ཆོས་ཀྱི་སྐྱེ་མཆེད་དུ་གྱུར་
པའི་ཀུན་བཏགས་པའི་གཟུགས་རེ་ཡོད་པའི་ཕྱིར། དང་པོ་གྲུབ་སྟེ།
རྒྱལ་སྲས་མ་ལས་གཟུགས་ན་སྤྱོད་པའི་གཟུགས་དམིགས་པ་ཡིན་པ་
ལྟར་ཞེས་པ་ནས་གཟུགས་ན་སྤྱོད་པའི་གཟུགས་ཀྱི་སྐྱེ་མཆེད་ཡིད་དུ་
འོང་བ་ལ་དམིགས་པ་ཡིན་པ་ལྟར་ཞེས་དང༌། ། མཛོད་ཊིཀ་ལས་
གསུམ་པ་དང་བཞི་པ་གཉིས་ནི་རྣམ་ཐར་གཉིས་པ་བཞིན་དུ་ངོ་བོ་མ་
ཆགས་པ་དང་བསམ་གཏན་དང་བོའི་གཟུགས་ལ་དམིགས་པ་དང་
ཞེས་དང༌། གསེར་འཕྲེང་ལས་དང་བོ་ནི་ནང་རྣལ་འབྱོར་བ་རང་
ལ་གཟུགས་ཅན་དུ་འདུ་ཤེས་པའི་སྒོ་ནས་ཕྱི་རོལ་གྱི་གཟུགས་ཆུང་ངུ་
རྣམས་ལ་དེ་དག་གི་རྣམ་པ་དགུ་དག་ཏུ་ལྟ་ཞིང་ཟིལ་གྱིས་མནན་ནས་
དེར་འདུ་ཤེས་ཤིང་ཟིལ་གྱིས་མནན་ནས་མཐོང་པ་དེ་ལྟར་འདུ་ཤེས་
བར་གྱུར་པ་ཞེས་དང་གཞུང་རྣམས་སུ་སྐྱེ་མཆེད་གཞན་ལ་ཟད་པར་
མི་འཇོག་པའི་རྒྱུ་མཚན་ཞེས་གསུང་པའི་ཕྱིར་རོ། །རྟགས་གཉིས་པ་
གྲུབ་སྟེ། རྣམ་བཤད་ལས་ནང་རྣལ་འབྱོར་པ་རང་ལ་གཟུགས་སུ་
484



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འདུ་ཤེས་པ་དང་གཟུགས་མེད་པར་འདུ་ཤེས་པ་དག་གིས་སོ་སོར་རེ་
རེ་ལ་ཡང་གཟུགས་ཆུང་ངུ་དང་ཆེན་པོའི་རྣམ་པ་མཛེས་མི་མཛེས་
དང་བཟང་ངན་དག་ཏུ་ཕྱི་རོལ་གྱི་གཟུགས་རྣམས་ལ་བལྟ་ཞིང་་་་
གཟུགས་དེ་དག་ཟིལ་གྱི་མནན་ནས་ཞི་གནས་ཀྱིས་ཤེས་ཤིང་ལྷག་
མཐོང་གིས་མཐོང་ཞེས་བྱ་བ་དབྱིབས་ཟིལ་གྱིས་མནོན་པ་བཞི་ཞེས་
དང་། གསེར་འཕྲེང་ལས་གསུམ་པ་ནི་ཕྱི་རོལ་གྱི་གཟུགས་ཆུང་ངུ་
ཞེས་པ་ནས་སྒྲ་ནས་རེག་བྱའི་བར་ཡིད་དུ་མི་འོང་བའོ། །བཟང་བ་ནི་
དེ་ལས་བཟློག་པའོ་ཞེས་གསུང་པའི་ཕྱིར་རོ། །རྟགས་གསུམ་པ་གྲུབ་
སྟེ། མཐའ་དཔྱོད་ལས། གོང་གི་རྟགས་གྲུབ་སྟེ་ཁྱོད་རིམ་བཞིན་
ས་དང་གསེར་ཡིན་པའི་ཕྱིར་ཞེས་དང༌། ཡང་དེ་ཉིད་ལས་ཟད་
པར་སྐྱེ་མཆེད་བཞི་ཁོ་ནར་འཇོག་རིགས་ཏེ་ཞེས་གསུངས་པའི་ཕྱིར་
རོ། །བཞི་བ་གྲུབ་སྟེ། རྣམ་འགྲེལ་ལས། མི་སྡུག་ཟད་པར་ས་ལ་
སོགས། ཡང་དག་མིན་པའང་མཐོང་བར་འགྱུར་ཞེས་གསུངས་་་་
པའི་ཕྱིར་རོ། །གོང་འོག་གི་གཞུང་རྣམས་རྣམ་ཐར་དང་ཟིལ་གནོན་
དང་ཟད་པར་རྣམས་ལས་སྔ་མ་སྔ་མ་རྒྱུ་དང་ཕྱི་མ་ཕྱི་མ་འབྲས་བུའམ་
དག་བྱེད་དུ་གསུངས་པ་ནི་གཙོ་ཆེ་བའི་དབང་དུ་བྱས་ཏེ་ལམ་མ་་
ཞུགས་ནའང་ཟིལ་གནོན་དང་ཟད་པར་གྱི་ཏིང་ངེ་འཛིན་ཡོད་པའི་
ཕྱིར་རོ། །གཞན་ཡང་། གོང་འོག་གི་གཞུང་རྣམས་སུ་རྣམ་ཐར་
བརྒྱད་དང་ཟིལ་གནོན་བཅུ་དང་ཟད་པར་བཅུ་སོགས་ཀྱི་དམིགས་པ་
རྣམ་པ་སྤོངས་བྱ་ངོ་བོ་དགོས་པ་སྒོམ་ཚུལ་སྒྲ་བཤད་འདྲ་མི་འདྲ་་
485



བྱང་ཆུབ་ལོ་མ་དཔེ་ཚོགས།
གསུངས་པ་ སོགས་མང་དུ་དོགས་ནས་མ་བྲིས་པས་གཞན་དུ་བལྟ་
དགོས་སོ། །འདིར་བསྟན་འདས་ལམ་དགུའི་དང་བོ་བརྒྱད་ལ་རྣམ་
ཐར་ཞེས་བུ་ཊིཀ་དང་རྣམ་བཤད་དང་མཐའ་དཔྱོད་ཤན་ཏི་སོགས་
ལས་གསུངས་པས། དེ་དག་ཡིག་ནོར་གྱི་རྗེས་སུ་འབྲངས་པ་མིན་
པས་རྣམ་ཐར་རྒྱུད་ལྡན་གྱི་རྒྱུད་ཀྱི་ལམ་གྱི་ངོ་བོར་གྱུར་པའི་དངོས་
གཞི་ལ་རྣམ་ཐར་གྱིས་ཁྱབ་པར་གཞན་གྱི་ཡིག་ཆར་གསུངས་པ་ལྟར་
རང་ལུགས་ལ་ཡང་ཁས་ལེན་དགོས་སོ། །དེ་ལྟར་ན་བྱང་སེམས་རྒྱུད་
ཀྱི་འདིར་བསྟན་རྣམ་ཐར་བརྒྱད་ཀྱི་གཟུགས་མེད་རྣམ་ཐར་དང་སྤྱིར་
བྱང་སེམས་རྒྱུད་ཀྱི་གཟུགས་མེད་རྣམ་ཐར་གཉིས་ཡིན་ཁྱབ་མཉམ་
ཡིན་པ་དང་བྱང་སེམས་རྒྱུད་ཀྱི་འདིར་བསྟན་མཐོང་ཆོས་བདེར་་་་
གནས་ཀྱི་ཏིང་ངེ་འཛིན་ལྔའི་གཟུགས་མེད་དངོས་གཞི་དང་བྱང་་་་
སེམས་ལམ་དུ་གྱུར་པའི་མཐོང་ཆོས་བདེར་གནས་ཀྱི་ཏིང་ངེ་འཛིན་དུ་
གྱུར་པའི་གཟུགས་མེད་དངོས་གཞི་གཉིས་ཀྱང་ཡིན་ཁྱབ་མཉམ་མ་
ཡིན་ཏེ་སྔ་མ་རེ་རེ་ལ་ཟག་བཅས་ཀྱི་ཁྱབ་ཀྱང་ཕྱི་མ་རེ་རེ་ལ་ཟག་མེད་
ཀྱང་ཡོད་པར་གཞུང་རྣམས་སུ་གསུངས་པའི་ཕྱིར་རོ། །འདིར་བསྟན་
འདས་ལམ་དགུའི་དང་བོ་བརྒྱད་ཟག་མེད་བདེན་པའི་རྣམ་ཅན་གྱི་
རྟོག་མེད་ཡིན་ཏེ། གསེར་འཕྲེང་ལས་སྲིད་རྩེ་ལ་ཟག་མེད་མེད་པར་
མངོན་པ་བ་རྣམས་འདོད་ཀྱང་སློབ་དཔོན་འདི་ཟག་མེད་བཞེད་པས་
དེ་བརྒྱད་ཀྱི་ཟག་མེད་ཀྱི་ཆ་ནི་འདས་ལམ་གྱི་ངོ་བོ་ཡིན་པས་དེར་
འཇོག་ལ་ཞེས་གསུངས་པའི་ཕྱིར་རོ། །མཛོད་སྡོམ་ལས་གསུམ་པོ་
486



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཟག་བཅས་བཅུ་གཅིག་པས་བསྡུས་ཕྱིར། སྲིད་རྩེ་བདེན་པའི་རྣམ་
ཅན་འདིས་ཀྱང་འགྲུབ་ཅེས་གསུངས་པས་སྐབས་འདིར་ཡང་བདེན་
པའི་རྣམ་ཅན་གྱི་ས་བཅུ་གཅིག་ཐེག་ཆེན་རིགས་ངེས་སྦྱོར་ལམ་ནས་
ཡོད་ལ་རྟོག་མེད་བདེན་པའི་རྣམ་ཅན་གྱི་ས་བཅུ་གཅིག་རིགས་ངེས་
མཐོང་ལམ་ན་ཡང་མེད་ཏེ་རྣམ་བཤད་འགྲེལ་ཆེན་དུ་སྒོམ་ལམ་འདོད་
སེམས་དང་སྲིད་རྩེ་ལ་བརྟེན་པར་བཤད་ཀྱང་དེས་མཐོང་ལམ་མཚོན་
མི་ནུས་སམ་སྙམ་མོ་ཞེས་དང་། གསེར་འཕྲེང་ལས་བསྡུ་བར་བདེན་
པ་མངོན་པར་རྟོགས་པ་ནི་བསམ་གཏན་རྣམས་ཁོ་ནའང་ཞེས་གསུང་
པའི་ཕྱིར། དེས་ན་མཁས་གྲུབ་རིན་པོ་ཆེས་བདེན་པའི་རྣམ་ཅན་གྱི་
མཐོང་ལམ་ཟག་མེད་ལ་གཟུགས་མེད་དངོས་གཞི་གསུང་བ་ནི་རེད་
མདའ་བ་སོགས་ཀྱི་བཞེད་པ་བཀོད་པ་དང་འདིར་བསྟན་འདས་ལམ་
དགུའི་ས་མཚམས་ཀྱང་ཤེས་སླའོ། །ཀུན་བཏུས་དར་ཊིཀ་དང་རྒྱལ་
སྲས་མ་སོགས་ལས་འགོག་སྙོམས་ཐོབ་པའི་རྟེན་ཉེར་ལྔ་དང་མཆིམས་
མཛོད་སོགས་ལས་སྙོམས་འཇུག་གཉིས་ཐོབ་པའི་རྟེན་ལ་མུ་བཞི་དང་
སྡོམ་ལས་ཕྱི་ནས་གཟུགས་སུའང་བསྒོམ་ལ་གསལ་ཐོབ་མི། །མཛོད་
ནས་གསུངས་ཕྱིར་གཉིས་ཀ་རིམ་བཞིན་ཁེགས་ཞེས་དང༌། གསེར་
འཕྲེང་ལས་འོན་ཀྱང་བསྡུ་བ་ནས་ཞེས་པ་ནས་དགག་གཞི་ཡོད་མེད་
ཀྱི་ཁྱད་པར་རོ་ཞེས་དང་། སྡེ་བདུན་སོགས་ལས་ཀྱང་སྙོམས་འཇུག་
གཉིས་ཤེས་པར་གསུང་པས་རང་རེའི་ཡིག་ཆ་ལྟར་ན་ལུང་གི་རྗེས་སུ་
འབྲང་གི་ཉན་ཐོས་སྡེ་གཉིས་ལུགས་ལ་འགོག་སྙོམས་གསར་དུ་ཐོབ་
487



བྱང་ཆུབ་ལོ་མ་དཔེ་ཚོགས།
པའི་རྟེན་བཅུ་དགུ་དང་ ཐལ་རང་གཉིས་དང་སེམས་ཙམ་གཉིས་་
སོགས་ཀྱི་ལུགས་ལ་འགོག་སྙོམས་གསར་དུ་ཐོབ་པའི་རྟེན་ཉེར་ལྔ་ཡོད།
འོན་ཀྱང་རང་སྡེ་ཀུན་གྱི་ལུགས་ལ་འགོག་སྙོམས་ཐོབ་པའི་གང་ཟག་
ལ་ས་དགུའི་བསམ་གཏན་བཞི་དང་སྲིད་རྩེ་འདོད་པ་སྟེ་དྲུག་གི་རྟེན་
ཅན་འཇོག་དགོས་ཏེ། འགོག་སྙོམས་ཐོབ་པའི་འཕགས་པ་ཡིན་ན་
རང་རྒྱུད་ལ་འགོག་སྙོམས་ཡོད་མི་དགོས་པར་མཛོད་སོགས་ལས་་་
གསུང་བ་ལྟར་རང་སྡེ་བཞི་ཀས་འདོད་པའི་ཕྱིར། ལུང་གི་རྗེས་
འབྲང་གི་ཉན་ཐོས་སྡེ་གཉིས་སེམས་ཙམ་ཀུན་བཏུས་པས་འགོག་་་་
སྙོམས་སེམས་མེད་དང་སྙོམས་འཇུག་གཉིས་ལྡན་མིན་འདུ་བྱེད་དུ་
འདོད་དེ། གསེར་འཕྲེང་ལས་དོན་སྨྲ་དང་ཐེག་ཆེན་པ་གཉིས་ཀས་
ཀྱང་ལྡན་མིན་འདུ་བྱེད་དུ་འདོད་དོ་ཞེས་གསུང་བའི་ཕྱིར། གསེར་
འཕྲེང་དུ་ཀུན་གཞི་ཉོན་ཡིད་བཞག་པ་སྔ་མ་རྣམས་ཀྱི་འདོད་པ་ཙམ་
ལས་རང་ལུགས་མིན་སྟེ། རྩ་འཇུག་ཊིཀ་ཆེན་གཉིས་དང་དྲང་ངེས་
སོགས་སུ་ཕྱི་དོན་ཁས་མི་ལེན་པའི་རང་སྡེ་མང་བོས་ཀུན་གཞི་ཉོན་
ཡིད་ཁས་མི་ལེན་པར་གསུང་པའི་ཕྱིར་རོ། །འོན་ཀྱང་ཀུན་བཏུས་
ལུགས་ལ་སེམས་མེད་པའི་གནས་སྐབས་ལྔ་དང་བསྡུ་བ་མཆིམས་་་
མཛོད་ལྟར་སྒྲས་བརྗོད་ཀྱི་བདུན་ལ་གནས་པའི་གང་ཟག་གི་རྒྱུད་ན་
སེམས་ཡོད་དོ། །ལུང་གི་རྗེས་འབྲང་གི་ཉན་ཐོས་སྡེ་གཉིས་ཀྱིས་་་
སེམས་མེད་གནས་སྐབས་གསུམ་ལས་མི་འཇོག་གོ། འོན་ཀྱང་དེ་
གསུམ་ཀའི་ལུགས་ལ་སེམས་མེད་གནས་སྐབས་ལ་དངོས་བཏགས་ཀྱི་
488



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྒོས་ཞིབ་ཆ་བྱ་དགོས་སོ། །རིགས་པའི་རྗེས་འབྲང་གི་མདོ་སེམས་
གཉིས་དང་རང་རྒྱུད་པ་གཉིས་དང་ཐལ་འགྱུར་བ་དག་གིས་འགོག་
སྙོམས་སེམས་བཅས་དང་ཤེས་པར་འདོད་དོ། །མཐའ་དཔྱོད་དུ་མདོ་
ལྔ་དང་རྒྱུན་འགྲེལ་དག་དང་རྣམ་འགྲེལ་སྡེ་བདུན་སོགས་ཀྱི་ལུང་དང་
རིགས་པ་ལྔ་སོགས་ཀྱིས་འགོག་པའི་སྙོམས་འཇུག་ཤེས་པར་སྒྲུབ་པ་
དང༌། སྔར་བདག་གིས་དར་ཊིཀ་དང་རྒྱལ་སྲས་མ་དང་གསེར་
འཕྲེང་ དང་ གུང་ སྡོམ་ དང༌ སྡེ་ བདུན་ སོགས་ དྲངས་ པ་ དེའི་ ཕྱིར།
དེས་ན་གསེར་སྡོམ་ལས་འགོག་སྙོམས་པའི་རྒྱུད་ན་ཤེས་པ་མེད་ཟེར་
པ་དང་གཟུགས་མེད་རྟེན་ཅན་གྱི་ལུས་མངོན་བྱེད་མེད་ཟེར་བ་དང་
སྡོམ་སྡོམ་དགག་གཉིས་སུ་བྱེ་སྨྲའི་ལུགས་ལའང་ལུས་མངོན་བྱེད་ཡིན་
ན་རྒྱུད་ལ་འགོག་སྙོམས་ཡོད་པས་ཁྱབ་ཟེར་བ་མི་འཐད་པ་ཁོ་ནའོ། །
འགོག་པའི་སྙོམས་འཇུག་དང་འགོག་པའི་རྣམ་ཐར་རང་སྡེ་བཞི་ཀའི་
ལུགས་ལ་དོན་གཅིག་ཏུ་འདོད་དགོས་པ་གཞུང་རྣམས་སུ་གསལ་བས་
འགོག་སྙོམས་སེམས་བཅས་སུ་འདོད་པའི་རང་སྡེ་རྣམས་ཀྱི་ལུགས་ལ་
ཡུལ་འགོག་སྙོམས་སྒྲས་བརྗོད་རིགས་ཙམ་ལས་འགོག་སྙོམས་མིན་ཏེ།
མཛོད་དང་མཐའ་དཔྱོད་འདིར་འགོག་སྙོམས་དང་འགོག་པའི་རྣམ་
ཐར་དོན་གཅིག་ཏུ་གསུངས་པ་གང་ཞིག སྐབས་འདིར་དེ་གཉིས་
ཡང་དང་ཡང་དུ་ལམ་དུ་གསུངས་པ་དེའི་ཕྱིར་རོ། །འགོག་སྙོམས་
དང་བོར་རྒྱུད་ལ་སྐྱེ་བའི་སེམས་རྟེན་ལ་སྲིད་རྩེའི་དངོས་གཞིས་ཁྱབ་
པར་རང་སྡེ་ཀུན་མཐུན་ཀྱང་ཡིག་ཆར་བསྐྱེད་བྱེད་སེམས་རྟེན་ཞེས་པ་
489



བྱང་ཆུབ་ལོ་མ་དཔེ་ཚོགས།
ལྟར་ཕྱིས་སུ་མངོན་གྱུར་དུ་སྐྱེ་བའི་སེམས་རྟེན་ལ་སྙོམས་འཇུག་ཚར་
ལྔའི་མདོ་ལས་གསུངས་པ་ལྟར་ས་བཅུ་གཅིག་དབུ་སེམས་ཀུན་གྱིས་
འཇོག་པས་མདོ་སྡེ་བ་གཉིས་དང་བྱེ་སྨྲ་དག་དང་མི་འདྲའོ། །མདོ་སྡེ་
ཉི་མའི་སྙིང་བོ་ལས། བྱང་སེམས་བསྐལ་བ་དཔག་ཏུ་མེད་པ་ཉིན་
གཅིག་ལ་འགོག་སྙོམས་ལ་ཞུགས་པ་ཡོད་པ་དང་ཉིན་བདུན་ལས་ལྷག་
ཞུགས་མི་རུང་བ་དང་སྙིང་རྗེ་པད་དཀར་ལས། བྱང་སེམས་དེ་ལ་
བསྐལ་བ་བཅུར་ཞུགས་པ་དང་སའི་སྙིང་བོ་འཁོར་ལོ་བཅུ་བའི་མདོ་
ལས་བྱང་སེམས་དེ་ལ་བསྐལ་བ་ཚད་མེད་པར་ཞུགས་པར་གསུངས་པ་
སོགས་དགོངས་པ་ཅན་ནོ། །འགོག་སྙོམས་གསར་ཏུ་ཐོབ་པའི་ཐེག་
དམན་གང་ཟག་ཡིན་ན་རང་གིས་འགོག་སྙོམས་ཐོབ་པའི་སྔོན་དུ་རྟེན་
དེ་ལ་གཟུགས་ཅན་རྣམ་ཐར་ཐོབ་པས་ཁྱབ་པོ། འགོག་སྙོམས་་་་
སེམས་བཅས་སུ་འདོད་པའི་རང་སྡེ་འདིའི་ལུགས་ལ་འགོག་པའི་་
སྙོམས་འཇུག་ལ་སྲིད་རྩེའི་དངོས་གཞི་ཕྲ་མོ་ཞིག་དགོས་སྟེ། སློབ་
པའི་འགོག་སྙོམས་ཀྱི་དགག་བྱ་ལ་འདོད་པ་ནས་ཅི་ཡང་མེད་མིན་
ཆད་ཀྱི་ཚོར་འདུ་མངོན་གྱུར་བ་དང་སྲིད་རྩེའི་ཚོར་འདུ་རགས་པ་
མངོན་གྱུར་པ་ཡང་འཇོག་པའི་ཕྱིར་ཏེ། མཛོད་ལས་ཕྲ་བ་ཕྲོ་བའི་
འཇུག་ཐོགས་སུ་ཞེས་དང་། གསེར་ཕྲེང་ལས་ཞིབ་པར་དཔྱད་ན་དེ་
ཡང་སེམས་ཀྱི་རྒྱུ་བ་རགས་པ་ཡོད་པས་དེར་འཇུག་པ་རང་ལུགས་སོ་
ཞེས་དང་། མཐའ་དཔྱོད་ལས། ཁྱབ་སྟེ་འདི་རྗེ་རིན་པོ་ཆེས་་
བཞེད་པ་སྲས་མཆོག་ཟླ་བྲལ་གཉིས་ལ་བསྩལ་བ་དེ་བཀོད་པ་ཡིན་
490



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པའི་ཕྱིར་ཏེ་ཞེས་ སོགས་གསུངས་པའི་ཕྱིར་རོ། ། ཐལ་འགྱུར་བའི་
ལུགས་ལ་སློབ་པ་རྗེས་ཐོབ་པ་དང་བར་ཆད་མེད་ལམ་པ་སོགས་ཀྱི་
རྒྱུད་ལ་འགོག་སྙོམས་མི་འཇོག་པ་ནི་དགག་བྱ་ཚོར་འདུ་རགས་པ་
མངོན་གྱུར་དུ་རྒྱུད་ལ་ཡོད་པས་ནའོ། དེའི་ལུགས་ཡང་བདེན་སྣང་
མངོན་དུ་གྱུར་པའི་གང་ཟག་གི་རྒྱུད་ཀྱི་སྟོང་ཉིད་མངོན་སུམ་དུ་་་་
རྟོགས་པའི་ཡེ་ཤེས་ལ་གཉིས་སྣང་གསུམ་པོ་གང་ཡང་མེད་པར་ཁས་
མ་བླངས་ན་རྗེའི་མདོ་སྔགས་ཀྱི་གཞུང་མང་བོར་འགལ་བས་ཁས་ལེན་
དགོས་སོ། །དེ་ན་དགོངས་པ་རབ་གསལ་ཏུ་སློབ་པ་ལ་མཉམ་བཞག་
རྣམ་པར་མི་རྟོག་པའི་ཡེ་ཤེས་མ་གཏོགས་མ་འཁྲུལ་བ་མེད་གསུངས་
པ་ཕལ་ཆེ་བ་ལ་དགོངས་སྟེ་གཞན་དུ་ན་སློབ་པའི་སྟོང་ཉིད་མངོན་
སུམ་དུ་རྟོགས་པའི་རྣལ་འབྱོར་མངོན་སུམ་ལྐོག་གྱུར་པ་དང་རྒྱུན་
མཐའི་ཀུན་སློང་གི་རྟོག་པ་སོགས་ཀུན་རྫོབ་རྣམ་ཅན་གྱི་ཡེ་ཤེས་་་་
རྣམས་མཉམ་བཞག་ཟག་མེད་དུ་ཐལ་ལོ། ། ཐལ་འགྱུར་བའི་ལུགས་
ལ་ཐེག་དམན་ཕྱིར་འོང་གི་རྟེན་ལ་འདོད་པ་དང་ཐེག་ཆེན་རིགས་
ངེས་ས་དྲུག་པ་མན་དུ་འགོག་སྙོམས་ ཐོབ་པ་མེད་པ་འཇུག་པ་རྩ་་
འགྲེལ་སོགས་ལྟར་རོ། ། འོན་ཀྱང་སེམས་ཙམ་པ་གཉིས་དང་རང་
རྒྱུད་པ་ཀུན་གྱི་ལུགས་ལ་ཐེག་ཆེན་རིགས་ངེས་མཐོང་ལམ་ནས་འགོག་
སྙོམས་ ཐོབ་སྟེ། གསེར་ཕྲེང་ལས་ཐེག་ཆེན་ནི་མཐོང་ལམ་ནས་་་
འཇུག་ནུས་སོ་ཞེས་དང་། རྣམ་བཤད་ལས་ངེས་པར་སྔ་ཕྱིའི་རིམ་
པར་སྦྱོར་ན་ཡང་ཞེས་པ་ནས་མདོ་ནི་དེ་རྣམ་ཐར་བརྒྱད་པོ་དང་ཞེས་
491



བྱང་ཆུབ་ལོ་མ་དཔེ་ཚོགས།
དང་། མཐའ་དཔྱོད་ལས་འདོད་མི་ནུས་ཏེ་དེའི་རྒྱུད་ཀྱི་མཐར་་
གནས་སྙོམས་པར་འཇུག་པའི་སེང་གེ་རྣམ་བསྒྱིངས་ཀྱི་ཏིང་ངེ་འཛིན་
ཡོད་པའི་ཕྱིར་ཞེས་གསུང་བའི་ཕྱིར་རོ། རང་རྒྱུད་པ་དང་སེམས་
ཙམ་སུའི་ལུགས་ལ་ཡང་ས་དྲུག་པ་ནས་འགོག་པ་ལ་འཇུག་པར་་་་
གསུངས་པའི་གཞུང་རྣམས་ཀྱི་དགོངས་པ་ཤེས་པར་གྱིས། ཕར་
ཕྱིན་ལྷག་ཚུལ་དང་དུས་ཀྱི་སྒོས་མཐའ་དཔྱོད་འདིར་ཞིབ་ཆ་གནང་བ་
ལྟར་མ་བྱས་ན་འགལ་འདུ་སྤངས་དུ་མེད་པའི་ཚུལ་ཤེས་སླའོ། །དེས་
ན་འཇུག་པ་རང་འགྲེལ་གྱིས་རིགས་ངེས་ཀྱིས་ས་དྲུག་པའི་སྔ་རོལ་ཏུ་
མི་ཐོབ་གསུངས་པ་ནི་སྐད་ཅིག་མ་གཅིག་གི་ཡུན་ལ་ཏིང་ངེ་འཛིན་
འབུམ་ཐོབ་པའི་གཅིག་གི་ཡུན་ལ་མཉམ་པར་བཞག་པའི་རང་སྡེ་འོག་
མ་དང་ཐུན་མོང་བའི་འགོག་སྙོམས་དང་ཐུན་མོང་མ་ཡིན་པའི་འགོག་
སྙོམས་དེ་རིགས་ངེས་ཀྱིས་ས་དྲུག་པའི་སྔ་རོལ་ཏུ་ཐོབ་པ་མེད་པའི་
དོན་ལས་ས་དྲུག་པའི་སྔ་རོལ་ཏུ་རིགས་ངེས་ཀྱིས་དེ་ཐོབ་པ་མེད་པའི་
དོན་མིན་ནོ། །དབུ་མའི་མཐའ་དཔྱོད་གཉིས་ཀྱི་དོན་ཡང་དེ་ལྟར་རོ།
གཞན་དུ་ན་རིགས་ངེས་ས་གཉིས་པའི་མཉམ་བཞག་ཡེ་ཤེས་ལ་ས་
བཅུ་གཅིག་མེད་པར་ཐལ་ལོ། །དབལ་མང་སོགས་ཀྱིས་འགོག་པའི་
རྣམ་ཐར་དང་འགོག་སྙོམས་མི་འདྲ་ཟེར་བ་དང་འགོག་སྙོམས་ལྡན་
མིན་ཡིན་ཟེར་བ་ཡང་མི་འཐད་པ་ཡིག་ཆ་སོགས་ལྟར་རོ། ཐལ་
འགྱུར་བའི་ལུགས་ལ་གྲུབ་མཐའ་འོག་མ་དང་ཐུན་མོང་བའི་འགོག་
སྙོམས་འགོག་སྙོམས་མིན་ནོ། གཞན་ཡང་གསེར་འཕྲེང་ལས་ས་
492



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གཉིས་པ་ནས་འཇུག་པར་བཤད་ཅེས་རྟེན་འབྲེལ་བང་མཛོད་དུ་་་
གསུངས་པ་ནི་གསེར་འཕྲེང་སྐབས་དེར་ས་དང་བོའི་སྒོམ་ལམ་མེད་
པའི་དབང་དུ་བྱས་ནས་གསུངས་པ་དཔྱད་གཞིར་བཀོད་པ་ན་འགོག་
སྙོམས་ཚར་ལྔའི་འགོག་པ་ ཞར་ལ་གོ་བ་ལ་དགོངས་སོ། གསེར་
འཕྲེང་དུ་གསུམ་པ་གང་ལ་སྙོམས་པར་ཞུགས་ན་མཐོང་བའི་ཆོས་ཚེ་
འདི་ལ་བདེ་བར་གནས་པ་སྟེ་ཞེས་པ་ནས་དེ་དོན་སྙམ་དུ་དགོངས་སོ་
ཞེས་པའི་བར་གྱིས་ཕར་ཕྱིན་རང་ལུགས་ལ་འགོག་སྙོམས་ལམ་ཡིན་
ཚུལ་དང་དེའི་དགག་བྱ་དང་དགོས་པ་དང་སྒྲ་བཤད་སོགས་བཤད་
ཟིན་ནས་སླར་དེ་མ་ཐག་ཏུ་ས་བཅད་བདུན་གྱིས་འགོག་སྙོམས་ཀྱི་
རྣམ་གཞག་གསུངས་པ་དེ་སྔ་རབས་འགའ་ཞིག་གིས་སེམས་ཙམ་སྤྱི་
འམ་ཀུན་བཏུས་པའི་ལུགས་ལ་འགོག་སྙོམས་ལ་རྣམ་པར་མི་རྟོག་པའི་
ཡེ་ཤེས་བཞག་པ་དགག་ཆེད་དུ་ཐེག་ཆེན་སྤྱི་འམ་ཀུན་བཏུས་པའི་
ལུགས་གསུངས་པ་ལས་གསེར་འཕྲེང་རང་ལུགས་མིན་ཏེ། གསེར་
འཕྲེང་ལས་སངས་རྒྱས་སའི་འགོག་སྙོམས་དང་འགོག་པའི་རྣམ་ཐར་
ཡེ་ཤེས་ཆོས་སྐུ་དང་སློབ་པའི་རྒྱུད་ཀྱི་དེ་གཉིས་ལམ་ཡིན་པར་ལན་དུ་
མར་གསུངས་པ་དེའི་ཕྱིར་རོ། སྡོམ་ལས་རྒྱས་པར་གསུངས་པའི་
དགོངས་པ་བཙལ་བར་བྱ་ཞེས་པའི་དོན་ནི་དེའོ། ། གསེར་འཕྲེང་
སོགས་ལས་སྡེ་ཚན་དྲུག་གི་དང་བོ་དང་ལྔ་བ་གཉིས་ཉོན་སྒྲིབ་ཀྱི་་
གཉེན་པོ་དང་ལྷག་མ་རྣམས་ཤེས་སྒྲིབ་ཕྲ་རགས་ཀྱི་གཉེན་པོ་ལ་སྦྱར་
བ་དང་། གསེར་འཕྲེང་དུ་སྔ་མ་འགའ་ལྟར་ཐེག་དམན་མཐོང་ལམ་
493



བྱང་ཆུབ་ལོ་མ་དཔེ་ཚོགས།
བར་ཆད་མེད་ལམ་པའི་རྒྱུད་ཀྱི་བདེན་བཞི་གང་ཟག་གི་བདག་མེད་
དུ་རྟོགས་པའི་གཞི་ཤེས་བཞི་བོ་སེམས་དཔའི་རྒྱུད་ཀྱི་སྤོང་ལམ་དང་
དེའི་རྒྱུན་དུ་གྱུར་པའི་རྣམ་མཁྱེན་བཞི་བོ་དེ་རྣམ་མཁྱེན་རྣམ་པའི་
སྤོང་ལམ་དང་སྦྱར་བས། ། སྡེ་ཚན་དྲུག་གི་ཐ་མ་མ་གཏོགས་ལྷག་མ་
རྣམས་རང་ལྡོག་ནས་ཉན་རང་གི་རྟོགས་རིགས་དང་གཞི་ཤེས་སུ་ཁས་
ལེན་ཞེས་མཁས་པ་འགའ་རེས་གསུངས་པས། དེ་ལྟར་དུ་ཁས་ལེན་
ནམ་ལེན་ན་དེ་ལྟར་ན་འདིར་བསྟན་དེ་བཞི་ཐེག་ཆེན་མཐོང་ལམ་
བཟོད་པ་བཞི་ལ་སྦྱར་བ་འགྲེལ་དཀའ་བས་ཐེག་ཆེན་མཐོང་ལམ་
བཟོད་པ་བཞི་ཡང་རྣམ་བཤད་གཉིས་ཤན་ཏི་སོགས་ལྟར་དེར་འཇོག་
དགོས་སོ། །ཐུན་མོང་མ་ཡིན་པའི་རྣམ་མཁྱེན་གྱི་རྣམ་པར་གྱུར་པའི་
བྱང་ཕྱོགས་སོ་བདུན་རྣམ་པ་གོ་དགུའི་ངོ་བོར་གྱུར་པའི་ཕར་ཕྱིན་
ཆོས་ཅན། འཕགས་པ་འོག་མ་ལ་ཡོད་པའང་རྗེས་སུ་མཐུན་པའི་
རྣམ་མཁྱེན་གྱི་རྣམ་པ་ཡིན་པར་ཐལ། རང་གང་དུ་གཏོགས་པའི་སྡེ་
ཚན་མཚན་ཉིད་དང་འཕགས་པ་འོག་མ་ལ་ཡོད་པ་གང་ཞིག། རྣམ་
མཁྱེན་གྱི་རྣམ་པ་ཡིན་པའི་ཕྱིར་ན་སྡོམ་རྟགས་མ་གྲུབ་བོ། །འདོད་མི་
ནུས་ཏེ། མཐའ་དཔྱོད་ལས། འདོད་མི་ནུས་ཏེ། ཐུན་མོང་མ་
ཡིན་པའི་དེ་ཡིན་པའི་ཕྱིར་ཞེས་གསུངས་པའི་ཕྱིར་རོ། །གཞན་ཡང་
ཐུན་མོང་བའི་རྣམ་མཁྱེན་གྱི་རྣམ་པ་དང་ཐུན་མོང་མ་ཡིན་པའི་རྣམ་
མཁྱེན་གྱི་རྣམ་པ་གཉིས་ཀའི་ངོ་བོར་གྱུར་པའི་གཉིས་ཀ་ཡོད་པར་
ཐལ། སངས་རྒྱས་སའི་མི་རྟག་སོགས་བཅུ་དྲུག་རྟོགས་པའི་བྱང་
494



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཕྱོགས་སོ་བདུན་དེ་ཐུན་མོང་བའི་རྣམ་མཁྱེན་གྱི་རྣམ་པ་ཡིན་པ་གང་
ཞིག དེ་དག་གི་ངོ་བོར་གྱུར་པའི་སོ་དགུ་དང་གནས་དང་གནས་
མིན་སོགས་ཡུལ་བཅུ་རྟོགས་ཤིང་མི་མཐུན་ཕྱོགས་ཀྱིས་མི་རྫི་བའི་རྣམ་ ་
མཁྱེན་དེ་ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་ཡིན་པ་གང་
ཞིག དེ་དག་ལ་གཞི་ཤེས་དང་ཐུན་མོང་བའི་རྣམ་མཁྱེན་གྱི་རྣམ་པ་
དག་ཡོད་པའི་ཕྱིར་ན་ཡང་མ་ཁྱབ་བོ། ། འདོད་མི་ནུས་ཏེ་མཐའ་་
དཔྱོད་ལས། འདོད་མི་ནུས་ཏེ། ཐུན་མོང་གི་དེ་ཡིན་པའི་ཕྱིར།
དེས་ན་ཐུན་མོང་དང་ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་
གཉིས་ཀྱི་མཚན་ཉིད་ཀྱི་ཟུར་དུ་རིགས་གནས་སམ་ཆ་བཞག་སྨྲས་པས་
དེ་གཉིས་ཀྱིས་བསྡུ་བྱ་གཉིས་འགལ་བ་དང་གཅོད་བྱ་གཉིས་མི་འགལ་
བ་དང་གཅིག་གི་བསྡུ་བྱ་དང་གཅིག་གི་གཅོད་བྱ་ལ་མུ་གཉིས་ལས་
མེད་པ་དག་ཤེས་སླའོ། །
རང་གང་དུ་གཏོགས་པའི་སྡེ་ཚན་མཚན་ཉིད་པ་འཕགས་པ་
འོག་མ་ལ་ཡོད་པའི་ཆ་ནས་བཞག་པའི་རྣམ་མཁྱེན་དེ་ཐུན་མོང་བའི་
རྣམ་མཁྱེན་གྱི་རྣམ་པའི་མཚན་ཉིད། དབྱེ་ན་ཉན་ཐོས་ལ་ཡོད་པ་
དང་རྗེས་སུ་མཐུན་པའི་རྣམ་མཁྱེན་རྣམ་པ་དང་བྱང་སེམས་ལ་ཡོད་
པ་དང་རྗེས་སུ་མཐུན་པའི་རྣམ་མཁྱེན་རྣམ་པ་གཉིས་ཡོད་སངས་རྒྱས་
སའི་ཉན་ཐོས་རྟོགས་རིགས་སུ་གྱུར་པའི་བྱང་ཕྱོགས་སོ་བདུན་དང་
བོའོ། ། སངས་རྒྱས་སའི་ཐེག་ཆེན་རྟོགས་རིགས་སུ་གྱུར་པའི་རྣམ་
ཐར་སྒོ་གསུམ་སྤྲུལ་བའི་ལམ་གསུམ་མཐོང་ཆོས་བདེར་གནས་ཀྱི་ལམ་
495



བྱང་ཆུབ་ལོ་མ་དཔེ་ཚོགས།
ལྔ་མཐར་གནས་སྙོམས་འཇུག་དགུ་ཐེག་ཆེན་མཐོང་ལམ་ཆོས་བཟོད་
བཞིའི་རྫས་རྒྱུན་དུ་གྱུར་པའི་རྣམ་མཁྱེན་བཞི་སངས་རྒྱས་སའི་ཐེག་
ཆེན་རྟོགས་རིགས་སུ་གྱུར་པའི་ཕར་ཕྱིན་བཅུ་རྣམས་གཉིས་པའོ། །
མཚན་ཉིད་ཀྱི་ཆ་བཞག་གིས་སངས་རྒྱས་སའི་གཞི་ཤེས་མི་རྟག་སོགས་
བཅུ་དྲུག་རྟོགས་པའི་རྣམ་མཁྱེན་ལྟ་བུ་ཐུན་མོང་གི་རྣམ་མཁྱེན་རྣམ་
པར་བསྡུས་ནས་རང་གང་དུ་གཏོགས་པའི་ཞེས་ཚིག་ལ་ཡོད་པ་གཅོད་
དོ། །ཡང་ཆ་བཞག་གིས་ཐུན་མོང་མ་ཡིན་པའི་རྣམ་མཁྱེན་རྣམ་པ་གོ་
དགུ་རེ་རེར་གྱུར་པའི་བྱང་ཕྱོགས་སོགས་ལྟ་བུ་རང་གང་དུ་གཏོགས་
པའི་སྡེ་ཚན་ཉན་ཐོས་ལ་ཡོད་པ་བསྡུས་ནས་ཐུན་མོང་གི་རྣམ་མཁྱེན་
གྱི་རྣམ་པ་ཡིན་པ་གཅོད་དོ། རང་གང་དུ་གཏོགས་པའི་སྡེ་ཚན་
མཚན་ཉིད་པ་འཕགས་པ་འོག་མ་ལ་མེད་པའི་རིགས་གནས་ཀྱི་རྣམ་
མཁྱེན་དེ་ཐུན་མོང་མ་ཡིན་པའི་རྣམ་མཁྱེན་གྱི་རྣམ་པའི་མཚན་ཉིད།
དབྱེ་ན། སྟོབས་བཅུ་མི་འཇིགས་པ་བཞི་སོ་རིག་བཞི་སངས་རྒྱས་ཀྱི་
ཆོས་མ་འདྲེས་བཅོ་བརྒྱད་དེ་བཞིན་ཉིད་ཀྱི་རྣམ་མཁྱེན་གྱི་ཤེས་རྣམ་
རང་བྱུང་ཉིད་ཀྱི་རྣམ་མཁྱེན་གྱི་ཤེས་རྣམ་སངས་རྒྱས་ཉིད་ཀྱི་རྣམ་
མཁྱེན་གྱི་ཤེས་རྣམ་སྟེ་སྡེ་བདུན་ཡོད། རིགས་གནས་ཀྱིས་རྣམ་་་
མཁྱེན་རྣམ་པ་སོ་དགུ་རེ་རེའི་ངོ་བོར་གྱུར་པའི་བྱང་ཕྱོགས་དང་ཕར་
ཕྱིན་བཅུ་རྣམས་རང་གང་དུ་གཏོགས་པའི་སྡེ་ཚན་མཚན་ཉིད་པ་
འཕགས་པ་འོག་མ་ལ་ཡོད་པ་བསྡུས་ནས་ཐུན་མོང་གི་རྣམ་མཁྱེན་གྱི་
རྣམ་པ་ཡིན་པ་གཅོད་དོ། ། མི་མཐུན་ཕྱོགས་ཀུན་ལས་རྒྱལ་ཞིང་མི་
496



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མཐུན་ཕྱོགས་ཀྱིས་བརྫི་བར་མི་ནུས་པའི་རིགས་གནས་ཀྱི་རྣམ་མཁྱེན་
དེ་རྣམ་མཁྱེན་གྱི་རྣམ་པའི་སྟོབས་ཀྱི་མཚན་ཉིད། རིགས་གནས་
ཀྱིས་ཐུན་མོང་གི་རྣམ་མཁྱེན་རྣམ་པ་རྣམས་དེ་ཡིན་པ་གཅོད་དོ། །
དབྱེ་ན་བཅུ་ཡོད། སློབ་པར་གནས་དང་གནས་མིན་སོགས་ཀྱི་་
མཁྱེན་པའི་སྟོབས་ཡོད་པར་ཐལ། དེ་དག་མཁྱེན་པའི་དད་སོགས་
ཀྱི་སྟོབས་ཡོད་པའི་ཕྱིར་ཟེར་ན་མ་ཁྱབ་ཟེར་དགོས་སོ། །སྡུག་བདེན་
བདག་མེད་ལྟ་བུ་གནས་སྡུག་བདེན་བདག་ཏུ་གྲུབ་པ་གནས་མ་ཡིན་
པ་ལྟ་བུ་གནས་མ་ཡིན་པ་ལ་འཇོག་དགོས་སོ། ། སྤངས་རྟོགས་ཕུན་
ཚོགས་ཐོབ་པར་དམ་བཅའ་བྱས་པ་སོགས་ལ་འཇིགས་པ་མེད་པའི་ཆ་
ནས་བཞག་པའི་རྣམ་མཁྱེན་དེ་རྣམ་མཁྱེན་རྣམ་པའི་མི་འཇིགས་པའི་
མཚན་ཉིད། དབྱེ་ན་བཞི། ཆ་བཞག་གི་སངས་རྒྱས་སའི་ཐེག་
ཆེན་རྟོགས་རིགས་རྣམས་དེ་ཡིན་པ་གཅོད་དོ། ། འཆད་བྱེད་ལུང་
དང་སྐད་རིགས་དང་འཆད་བྱ་དོན་དང་ལན་སོགས་ཆགས་ཐོགས་
མེད་པར་གཟིགས་པའི་རིགས་གནས་ཀྱི་རྣམ་མཁྱེན་དེ་སོ་སོར་ཡང་
དག་པར་རིག་པའི་མཚན་ཉིད། དབྱེ་ན་བཞི་ཡོད། རིགས་་་་་
གནས་ཀྱི་གཅོད་བསྡུ་སྔར་ལྟར་རོ། །རང་གང་དུ་གཏོགས་པའི་སྡེ་
ཚན་མཚན་ཉིད་པ་འཕགས་པ་འོག་མ་དང་ཅུང་ཟད་ཙམ་ཡང་མ་
འདྲེས་པའི་ཆ་ནས་བཞག་པའི་རྣམ་མཁྱེན་དེ་སངས་རྒྱས་ཀྱི་ཆོས་མ་
འདྲེས་པའི་རྣམ་མཁྱེན་གྱི་རྣམ་པའི་མཚན་ཉིད། ཆ་བཞག་གི་་་
གཅོད་བསྡུ་སྔར་ལྟར་རོ། །དབྱེ་ན་བཅོ་བརྒྱད་ཡོད། སྤྱོད་པ་མ་
497



བ་བྱང་ཆུབ་ལོ་མ་དཔེ་ཚོགས།
འདྲེས་པ་དྲུག་ནི་སྐུ་ལ་འཁྲུལ་བ་མི་མངའ་བའི་རྣམ་མཁྱེན། གསུང་
ལ་ཅ་ཅོ་མི་མངའ་བའི་རྣམ་མཁྱེན། བྱ་བ་ཤོར་བ་དང་དུས་ཡོལ་
བའི་དྲན་པ་ཉམས་པ་མི་མངའ་བའི་རྣམ་མཁྱེན་དང་དུས་ཐམས་ཅད་
དུ་མཉམ་པར་མ་བཞག་པ་མི་མངའ་བའི་རྣམ་མཁྱེན། སྲིད་ཞི་ལ་
སྤངས་བླངས་བདེན་པའི་ཐ་དད་པ་ཉིད་ཀྱི་འདུ་ཤེས་མི་མངའ་བའི་
རྣམ་མཁྱེན། གཞན་དོན་ཡལ་བར་འདོར་བའི་བཏང་སྙོམས་མི་
མངའ་བའི་རྣམ་མཁྱེན་དེ་དྲུག་གོ། རྟོགས་པ་མ་འདྲེས་པ་དྲུག་ནི་
གཞན་དོན་མཛད་པ་སོགས་ལ་འདུན་པ་ཉམས་པ་མི་མངའ་བའི་རྣམ་
མཁྱེན། གཞན་དོན་ལ་བརྩོན་འགྲུས་ཉམས་པ་མི་མངའ་བའི་རྣམ་
མཁྱེན། སེམས་ཅན་འདུལ་བའི་ཐབས་ལ་དྲན་པ་ཉམས་པ་མི་་་
མངའ་བའི་རྣམ་མཁྱེན། སྟོང་ཉིད་ལ་མཉམ་པར་འཇོག་པའི་ཏིང་
ངེ་འཛིན་ཉམས་པ་མི་མངའ་བའི་རྣམ་མཁྱེན། སེམས་ཅན་གྱི་་་
སེམས་ཀྱི་སྤྱོད་པ་དང་ཆོས་སྟོན་པ་མི་ཟད་པའི་ཤེས་རབ་ཉམས་པ་མི་
མངའ་བའི་རྣམ་མཁྱེན། སྲིད་པ་ཇི་སྲིད་དུ་གཞན་དོན་མཛད་པ་
ཟད་པའི་རྣམ་པར་གྲོལ་བ་ལས་ཉམས་པ་མི་མངའ་བའི་རྣམ་མཁྱེན་
ཏེ་དྲུག་གོ། དང་བོ་རྟེན་བར་བ་བཞི་དབང་བོ་ལྔའི་ཕྱི་མ་བཞི་དང་
ཐ་མ་འབྲས་བུ་རྣམ་གྲོལ་ལམ་དུ་གསུངས་སོ། །འཕྲིན་ལས་མ་འདྲེས་
པའི་རྣམ་མཁྱེན་གྱི་རྣམ་པ་གསུམ་ནི་ཡེ་ཤེས་སྔོན་དུ་སོང་བའི་སྐུའི་
འཕྲིན་ལས་དང་ལྷན་ཅིག་རྒྱུ་བའི་རྣམ་མཁྱེན་ཡེ་ཤེས་སྔོན་དུ་སོང་
བའི་གསུང་གི་འཕྲིན་ལས་དང་ལྷན་ཅིག་རྒྱུ་བའི་རྣམ་མཁྱེན་ཡེ་ཤེས་
498



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྔོན་དུ་སོང་བའི་ཐུགས་ཀྱི་འཕྲིན་ལས་དང་ལྷན་ཅིག་རྒྱུ་བའི་རྣམ་
མཁྱེན་དེ་གསུམ་མོ། ཡེ་ཤེས་འདྲེས་བ་གསུམ་ནི་འདས་པ་དང་ད་
ལྟ་བ་དང་མ་འོང་རེ་རེའི་དུས་སུ་དུས་གསུམ་གྱི་ཆོས་ཐམས་ཅད་
ཆགས་ཐོགས་མེད་པར་མངོན་སུམ་དུ་གཟིགས་པའི་རྣམ་མཁྱེན་ཏེ་
གསུམ་མོ། ཐ་མ་གསུམ་ནི་སྟོང་ཉིད་ལ་སླར་མི་ལྡང་བའི་ཚུལ་གྱིས་
མཉམ་པར་བཞག་པའི་ཆ་ནས་བཞག་པའི་རྣམ་མཁྱེན་དེ་དེ་བཞིན་
ཉིད་ཀྱི་ཤེས་རྣམ་གྱི་མཚན་ཉིད་དུ་གསུངས། སློབ་དཔོན་ལ་མི་ལྟོས་
པར་རང་བྱུང་གིས་ཆོས་ ཐམས་ ཅད་ལ་དབང་བསྒྱུར་པའི་ཆ་ནས་
བཞག་པའི་རྣམ་མཁྱེན་དེ་རང་བྱུང་གི་རྣམ་མཁྱེན་གྱི་ཤེས་རྣམ་གྱི་
མཚན་ཉིད་དུ་གསུངས། དེའི་ཡུལ་སྟོང་ཉིད་དེ་ཡུལ་རང་བྱུང་དང་
རྣམ་མཁྱེན་དེ་ཡུལ་ཅན་རང་བྱུང་དུ་གསུངས་སོ། བདེན་གཉིས་མ་
ལུས་པར་མངོན་སུམ་དུ་མཁྱེན་པའི་ཆ་ནས་བཞག་པའི་རྣམ་མཁྱེན་དེ་
སངས་རྒྱས་ཉིད་ཀྱི་རྣམ་མཁྱེན་གྱི་ཤེས་རྣམ་གྱི་མཚན་ཉིད་དུ་གསེར་
འཕྲེང་ལྟར་ཡིག་ཆར་གསུངས་པས་འདིར་བསྟན་གཞི་ཤེས་ཀྱི་ལམ་
བདེན་རྣམ་པ་བཅོ་ལྔ་དང་ལམ་ཤེས་ཀྱི་ལམ་བདེན་རྣམ་པ་བདུན་
དང་རྣམ་མཁྱེན་གྱི་དོན་རྣམ་དང་ཤེས་རྣམ་བརྒྱ་རྩ་བཅུ་ལ་རང་རང་
འཇོག་པར་གསལ་བས་གསེང་འཕྲེང་གི་རྣམ་པའི་དོན་བསྡུས་སྐབས་
སུ་པད་དཀར་འཁྲི་ཤིང་གི་དགོངས་པ་ཡང་མཐའ་དཔྱོད་ཆེན་མོ་ལྟར་
བྱ་དགོས་སོ། སྟོབས་ཀྱི་སྒྲ་བཤད་གཉིས་ནི་མི་མཐུན་ཕྱོགས་ཀྱིས་
གནོད་མི་ཐུབ་པ་བརྒྱ་བྱིན་གྱི་རྡོ་རྗེ་དང་འདྲ་བས་སྟོབས་དང་གདུལ་
499



བྱང་ཆུབ་ལོ་མ་དཔེ་ཚོགས།
བྱའི་རྒྱུད་ཀྱི་སྒྲིབ་པ་འཇོམས་པའི་བརྒྱ་བྱིན་གྱི་རྡོ་རྗེ་དང་འདྲ་བས་
སྟོབས་ཞེས་ཡིག་ཆར་གསུངས་སོ། གསེར་འཕྲེང་དུ་གཞི་ཤེས་ཀྱི་
དོན་རྣམ་ཉེར་བདུན་རྟོགས་པའི་ཤེས་རྣམ་ལམ་ཤེས་ཀྱི་དོན་རྣམ་སོ་
དྲུག་རྟོགས་པའི་ཤེས་རྣམ་རྣམ་མཁྱེན་གྱི་དོན་རྣམ་བརྒྱ་དང་བཅུ་
རྟོགས་པའི་ཤེས་རྣམ་ཞེས་པའི་གཞི་ཤེས་ཀྱི་དོན་རྣམ་འདིར་དངོས་
བསྟན་གཙོ་བོའི་དོན་རྣམ་མིན་པར་ཡིག་ཆ་ལྟར་མཁྱེན་གསུམ་བརྒྱ་
དོན་གསུམ་གྱི་འཛིན་སྟངས་ཀྱི་ཡུལ་སྤྱི་ལྡོག་མ་ཡིན་པ་འགྲེལ་མཆན་
ལྟར་ཡིན་ཏེ། གསེར་འཕྲེང་ལས། དོན་རྣམ་གཉེར་བདུན་དང་
སོ་དྲུག་རྟོགས་པའི་ཤེས་རྣམ་ནི་རྣམ་མཁྱེན་གྱི་དོན་རྣམ་སོ་བདུན་
དང་སོ་བཞིར་འགྱུར་བས་དེ་གཉིས་ཀྱི་ཡང་ཟག་པ་ཡོད་མེད་ཀྱི་དོན་
བསྡུར་འགྱུར་རོ་དང་། མཐའ་དཔྱོད་དུ་འདིར་དངོས་བསྟན་་་་་
གཉེན་པོའི་མཚན་ཉིད་དང་། འདིར་དངོས་བསྟན་དོན་རྣམ་ཤེས་
རྣམ་དང་སྦྱོར་རྣམ་བརྒྱ་དོན་གསུམ་ངོས་བཟུང་བ་དང་། དངོས་
བསྟན་གཞི་ཤེས་སྦྱོར་བའི་མཚན་ཉིད་དང་། འདིར་དངོས་བསྟན་
རྣམ་མཁྱེན་སྦྱོར་བའི་མཚན་ཉིད་གསུངས་པ་དེའི་ཕྱིར། དེས་ན་ལོ་
ཆེན་གྱིས་གཞི་ཤེས་ཀྱི་ལམ་ཀྱི་རྣམ་པ་བཅོ་ལྔ་རྟོགས་པའི་ལམ་རྣམས་
དང་ལམ་ཤེས་ལམ་གྱི་རྣམ་པ་བདུན་རྟོགས་པའི་ལམ་ཤེས་རྣམས་དང་
རྣམ་མཁྱེན་བརྒྱ་རྩ་བཅུ་རྟོགས་པའི་རྣམ་མཁྱེན་འདིར་དངོས་བསྟན་
མཁྱེན་གསུམ་ཤེས་རྣམ་ལ་བཞག་པ་མི་འཐད་དོ། མངོན་པ་འོག་མ་
ལས་སྔོན་གནས་རྗེས་དྲན་མཁྱེན་པའི་སྟོབས་དང༌། འཆི་འཕོ་སྐྱེ་བ་
500



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མཁྱེན་པའི་སྟོབས་གཉིས་ཀྱི་སེམས་རྟེན་ལ་བསམ་གཏན་གྱི་དངོས་
གཞི་བཞི་ཀ་དང་། སྟོབས་ལྷག་མ་བརྒྱུད་ཀྱི་སེམས་རྟེན་ལ་ས་བཅུ་
གཅིག་དང་མི་འཇིགས་པ་བཞིའི་སེམས་རྟེན་ལ་ས་བཅུ་གཅིག་དང་
ཐུགས་རྗེ་ཆེན་པོའི་སེམས་རྟེན་ལ་བཞི་བའི་དངོས་གཞིར་གསུངས་སོ།
སྐབས་འདིར་སོ་དགུའི་སེམས་རྟེན་བསམ་གཏན་གྱི་དངོས་གཞི་་་་
སོགས་འཇོག་ཀྱང་མངོན་པ་འོག་མ་དང་མི་འདྲ་བའི་ཁྱད་པར་ཤེས་
པར་བྱ། ཐུན་མོང་བའི་རྣམ་མཁྱེན་གྱི་རྣམ་པའི་མཚན་ཉིད་ཟུར་དུ་
རང་གང་དུ་གཏོགས་པའི་སྡེ་ཚན་ཞེས་སྦྱར་ན་སོ་བདུན་སྤྱིའི་སྡེ་ཚན་
ལ་མི་གོ་ཞིང༌། མཐར་ཐུག་གི་སོ་བདུན་དེའི་སྡེ་ཚན་རྣམ་མཁྱེན་
ཡིན་པས་དེ་ཐུན་མོང་གི་རྣམ་མཁྱེན་གྱི་རྣམ་པར་བཞག་དུ་མི་རུང་
བར་སྡོམ་དུ་གསུངས་པས་སྦྱར་དགོས་སོ། ། རྒྱུད་བླ་སོགས་སུ་གདུལ་
བྱའི་རྒྱུད་ཀྱི་མི་མཐུན་ཕྱོགས་འཇོམས་ཞིང་དེ་དག་གིས་མི་བརྫི་བའི་
ཆ་ནས་སྟོབས་བཅུ་དང་མདོ་སྡེ་རྒྱན་སོགས་ལས་བདུད་ཀྱི་སྤྱོད་པ་
སོགས་ཟིལ་གྱིས་གནོན་པའི་སྒོ་ནས་སྟོབས་བཅུ་དང་མངོན་པ་གོང་
འོག་སོགས་ལས་ཡུལ་ལ་ཐོགས་མེད་དུ་འཇུག་པའི་སྒོ་ནས་སྟོབས་བཅུ་
བཞག་གོ། ཤན་ཏི་སོགས་ཀྱིས་དེ་བཞིན་ཉིད་ཀྱི་རྣམ་པ་སོགས་ཤེས་
རྣམ་ཡིན་ཟེར་བ་དང་རྣམ་མཁྱེན་ཡིན་ན་སྟོབས་བཅུ་ཡིན་པས་ཁྱབ་
ཟེར་བ་སོགས་རང་རེའི་ཡིག་ཆ་ལྟར་མི་འཐད་དོ། རྒྱུད་བླ་དང་
མངོན་པ་འོག་མ་སོགས་ལས་སངས་རྒྱས་ཀྱི་ཆོས་མ་འདྲེས་པ་བཅོ་
བརྒྱད་ལ་སྤྱོད་པ་མ་འདྲེས་པ་སོགས་འདྲེན་ཅིང་མངོན་པ་འོག་མ་
501



བྱང་ཆུབ་ལོ་མ་དཔེ་ཚོགས། །
ལས་སྟོབས་བཅུ་དང་མི་འཇིགས་ པ་བཞི་དང་དྲན་པ་ཉེར་བཞག་
གསུམ་དང་ཐུན་མོང་བའི་ཐུགས་རྗེ་ཆེན་པོ་དག་འདྲེན་ནོ། རང་གི་
རྒྱུན་སྔ་མར་གྱུར་པའི་ཐེག་དམན་རྟོགས་རིགས་ཡོད་པའི་མཐར་ཐུག་
གི་གཞི་ཤེས་དང་རང་གི་རྒྱུན་སྔ་མར་གྱུར་པའི་ཐེག་ཆེན་རྟོགས་་་་
རིགས་ཡོད་པའི་མཐར་ཐུག་གི་གཞི་ཤེས་གཉིས་ལ་མུ་གསུམ་ལས་
གཉིས་ཀ་ཡིན་པ་མི་རྟག་སོགས་བཅུ་དྲུག་རྟོགས་པའི་རྣམ་མཁྱེན་དང་
སངས་རྒྱས་སའི་སོ་བདུན་སོགས་འཇོག་གོ། རང་གི་རྒྱུན་སྔ་མར་
གྱུར་པའི་ཐེག་དམན་རྟོགས་རིགས་ཡོད་པའི་ཐུན་མོང་བའི་རྣམ་་་
མཁྱེན་གྱི་རྣམ་པ་དང་རང་གི་རྒྱུན་སྔ་མར་གྱུར་པའི་ཐེག་ཆེན་རྟོགས་
རིགས་ཡོད་པའི་ཐུན་མོང་བའི་རྣམ་མཁྱེན་གྱི་རྣམ་པ་གཉིས་ལ་མུ་
བཞི་ལས་གཉིས་ཀ་ཡིན་པ་ལ་སྔར་གྱི་དེ་དག་དང་སངས་རྒྱས་སའི་
ཕར་ཕྱིན་བཅུ་འཇོག་ལ། ཅིག་ཤོས་ཡིན་ལ་ཅིག་ཤོས་མ་ཡིན་པའི་
མུ་གཅིག་ལ་རྣམ་མཁྱེན་རྣམ་པའི་སྤོང་ལམ་བཞི་འཇོག་གོ རང་གི་
རྒྱུན་སྔ་མར་གྱུར་པའི་ཐེག་དམན་རྟོགས་རིགས་ཡོད་པའི་ཐུན་མོང་མ་
ཡིན་པའི་རྣམ་མཁྱེན་གྱི་རྣམ་པ་དང་རང་གི་རྒྱུན་སྔ་མར་གྱུར་པའི་
ཐེག་ཆེན་རྟོགས་རིགས་ཡོད་པའི་ཐུན་མོང་མ་ཡིན་པའི་རྣམ་མཁྱེན་གྱི་
རྣམ་པ་གཉིས་ལ་མུ་གསུམ་ལས་གཉིས་ཀ་ཡིན་པ་ལ་བདེན་སྟོང་སྒྱུ་མ་
ལྟ་བུའི་གནས་དང་གནས་མིན་སོགས་ཡུལ་བཅུ་རྟོགས་པའི་རྣམ་་་
མཁྱེན་དང་ཆོས་ཐམས་ཅད་ལ་མངའ་བསྒྱུར་པའི་རྣམ་མཁྱེན་དང་
སྤངས་རྟོགས་ཕུན་ཚོགས་ཐོབ་པར་དམ་བཅས་པ་ལ་ཆོས་མཐུན་གྱི་
502



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཀླན་ཀ་མི་འཇུག་པའི་རྣམ་མཁྱེན་སོགས་འཇོག་གོ། ཡིག་ཆ་རེ་
བརྒྱུད་དུ་སོ་རིག་རྗེས་མཐུན་པའི་ཁུངས་ཀྱི་མདོ་སྡེ་རྒྱན་དང་དབུ་མ་
རིན་འཕྲེང་གོ་རིམ་ཡི་གེ་ནོར་ཏེ་དེའི་ལུང་ལ་རྒྱན་ལ་རྐང་བ་གཉིས་
དང་རིན་འཕྲེང་ལ་རྐང་བ་བཞི་ཡོད་པའི་ཕྱིར་རོ། །འོན་ཀྱང་ཐུན་
མོང་བ་ལྟར་ན་ཀླུ་སྒྲུབ་དགུང་ལོ་ལྔ་བརྒྱ་བ་ཞེས་རྗེས་གསུངས་པས་
མདོ་རྒྱན་དེ་དུས་མ་བྱུང་བའི་བར་ཐུན་མོང་མིན་པའི་ལུགས་སོ། །
གནས་དང་གནས་མིན་སོགས་ཡུལ་བཅུ་རྟོགས་པའི་ཐེག་ཆེན་རྟོགས་
རིགས་སུ་གྱུར་པའི་ཐེག་པ་གསུམ་ཀའི་སློབ་ལམ་སོགས་ཡོད་ཀྱང་དེ་
གསུམ་ཀའི་རྒྱུན་དུ་གྱུར་པའི་སྟོབས་བཅུ་གང་རུང་མི་འཇོག་པ་དང་
ཐེག་ཆེན་དང་ཐེག་དམན་གཉིས་ཀྱི་ཤེས་རབ་ཀྱི་རྟོགས་རིགས་གཉིས་
ལ་མུ་བཞི་མི་འཇོག་པ་སོགས་ཐལ་འགྱུར་བ་དང་མི་འདྲའོ། ། སྡོམ་
ལས་དེ་བཞིན་འདིར་བསྟན་བྱང་ཕྱོགས་སོ་བདུན་ཡང་། དམན་
པའི་རྟོགས་རིགས་མིན་ཏེ་དེ་འདིར་བསྟན་གྱི། །ཞེས་པའི་འདི་སྒྲ་ཁ་
ཅིག་གིས་མདོ་སྡེ་རྒྱན་དང༌། ལ་ལས་རྩ་བའི་མདོ་ལ་འཇུག་ཟེར།
རྒྱུ་མཚན་རྩ་བར་ཀུན་ནས་ཉོན་མོང་གསུམ་དུ་ཕྱེ་ཞེས་པ་ལས་རྩ་བར་
མི་རུང་བའི་ཕྱིར་ཟེར། དེ་ནི་མི་འཐད་དེ་རྩ་བར་དྲན་པ་ཉེར་་
བཞག་ནས་བཟུང་སྟེ་ཞེས་སོགས་ཀྱིས་ཐེག་ཆེན་གྱི་བསྒོམ་བྱའི་གཙོ་
བོར་གྱུར་པའི་བྱང་སེམས་ལམ་གྱི་སོ་བདུན་གཙོ་བོར་ཚོགས་སྦྱོར་
མཐོང་སྒོམ་བཞི་དང་རིམ་བཞིན་སྦྱར་ནས་ངོས་སུ་བསྟན་པའི་ཕྱིར།
རྟགས་ཁྱབ་གྲུབ་སྟེ། གསེར་འཕྲེང་ལས། སོ་བདུན་དང་་་་
503



བྱང་ཆུབ་ལོ་མ་དཔེ་ཚོགས།
བཞིའི་རྣམ་པ་འདི་དག་རྣམ་མཁྱེན་ཀྱི་ཤེས་པའི་རྣམ་པ་མིན་ལ་རྒྱུའི་
རྣམ་པ་ཙམ་ཡང་མིན་ནོ་ཞེས་དང་། མཐའ་དཔྱོད་ལས། གོང་གི་
མ་ཁྱབ་མཚམས་ལ་རྟགས་གྲུབ་སྟེ་ཞེས་པ་ནས་ཉིད་ཀྱི་དོན་ཡོད་པའི་
ཕྱིར་ཞེས་དང་། ཡང་དེ་ཉིད་ལས་རྩོད་པ་སྤོང་པ་ལ་ཁོ་ན་རེ་ཞེས་པ་
ནས་འདི་བསྟན་མི་རྟག་སྡུག་བསྔལ་སྟོང་བདག་མེད་རྣམ་ཅན་གྱི་
མཉམ་བཞག་ལ་དགོངས་ཀྱི་འདི་བསྟན་ཐམས་ཅད་ལ་མ་ཡིན་པའི་
ཕྱིར་ཞེས་གསུངས་པའི་ཕྱིར། མ་ཁྱབ་ན། - བྱང་སེམས་རྒྱུད་ཀྱི་
ཐེག་ཆེན་རྟོགས་རིགས་སུ་གྱུར་པའི་སོ་བདུན་སྐབས་གང་དུ་ཡང་
དངོས་སུ་མ་བསྟན་པ་དང་སྡོམ་ཚིག་གི་བཞིན་སྒྲ་དང་ཡང་སྒྲ་དོན་
མེད་དུ་ཐལ་བ་དང་འདིར་དངོས་བསྟན་གཙོ་བོའི་དྲན་པ་ཉེ་བཞི་
ཐེག་དམན་གྱི་དྲན་ཉེ་ལས་ཁྱད་པར་བཅུ་གཅིག་སྒོས་མ་འཕགས་པ་
དང་འདིར་བསྟན་གཙོ་བོའི་བྱང་སེམས་ཀྱི་སོ་བདུན་ཡུལ་ཆོས་ཉིད་ལ་
སྦྱར་ནས་རང་རང་གི་ངེས་ཚིག་ཞིག་འཇོག་ཚུལ་མེད་པར་ཐལ་ལོ།
དེས་ན་འདིར་རང་སྒྲ་རྩ་བ་ལ་འཇུག་གོ། སོ་དགུའི་ཐ་མ་གསུམ་ལ་
སྤྱི་ཞེས་གསུངས་པས་ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་
ཡིན་ན་ཐ་མ་གསུམ་ཡིན་པས་ཁྱབ་ཀྱང་དང་བོ་སོ་དྲུག་གི་ཡིན་པ་མེད་
དོ། །རྟོག་སྣང་ལས་རྣམ་མཁྱེན་སྤྱི་ལྡོག་ལས་ཇི་ལྟ་ཇི་སྙེད་མཁྱེན་པའི་
མཁྱེན་པ་མཐར་ཐུག་གཉིས་སངས་རྒྱས་ཉིད་ཀྱི་ཤེས་རྣམ་ལ་མ་བཞག་
པས་གསེར་སྡོམ་ལས་དེ་གཉིས་དེ་ལ་བཞག་པར་བཤད་པ་མི་འཐད་
དོ།། བྱེ་སྨྲའི་བཙུན་པ་ཆོས་སྐྱོབ་ཀྱིས་སྐྱེ་བའི་རྒྱུ་ཡོད་ཀྱང་རྐྱེན་མ་
504



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཚང་པས་མ་སྐྱེས་བའི་མྱུ་གུ་དེ་མ་འོངས་པ་དང༌། དེའི་རྒྱུ་རྐྱེན་ཚང་
བས་སྐྱེས་བའི་ངོ་བོར་གྱུར་པའི་མྱུ་གུ་དེ་ད་ལྟ་བ་དང༌། དེ་འགག་
པའི་ངོ་བོར་གྱུར་པའི་འཕོས་པའི་མྱུ་གུ་དེ་འདས་པ་ཡིན་ཏེ་དཔེར་ན།
གསེར་སྣོད་བཅོམ་ནས་རྒྱུན་དུ་བྱས་ཚེ་ཁ་དོག་མི་འགྱུར་ཡང་དབྱིབས་
འགྱུར་བ་བཞིན་ཟེར། དེ་ནི་དུས་ཕྱི་མའི་ཚེ་དུས་སྔ་མ་གཉིས་ཀྱི་
གསལ་བའི་ངོ་བོ་དོར་གྱི་དུས་སྔ་མ་གཉིས་ཀྱི་མྱུ་གུའི་རྫས་སམ་རང་
བཞིན་དོར་བར་འདོད་པས་དེ་གྲངས་ཅན་པའི་བདག་སྐྱེ་དང་་་་
མཚུངས་པས་མི་འཐད་དོ། །བཙུན་པ་དབྱངས་སྒྲོགས་ཀྱིས་དེ་འདྲའི་
དུས་གསུམ་གྱི་མྱུ་གུ་རེ་རེའི་ཚེ་མ་སྐྱེས་པ་མ་འོངས་པའི་མཚན་ཉིད་
དང་སྐྱེས་པ་ད་ལྟ་བའི་མཚན་ཉིད་དང་སྐྱེས་ཟིན་འགག་པ་འདས་
པའི་མཚན་ཉིད་དང་ལྡན་ཡང་མ་སྐྱེས་པའི་ཚེ་མ་འོངས་པ་དང་སྐྱེས་
པའི་ཚེ་ད་ལྟ་བ་དང་འགག་པའི་ཚེ་འདས་པའི་མཚན་ཉིད་ཤས་ཆེ་
བས་རིམ་བཞིན་མ་འོངས་པ་དང་ད་ལྟ་བ་འདས་པར་འཇོག་དགོས་
ཏེ། དཔེན་ན་མི་དེ་བུད་མེད་གཅིག་ལ་ཤིན་ཏུ་ཆགས་ཚེ་བུད་མེད་
གཞན་དག་ལ་ཆགས་པའི་ཆགས་པ་ལྡན་ཡང་སྔ་མ་དེ་ཤས་ཆེ་བས་དེ་
ལ་ཆགས་ཟེར་བ་བཞིན་ཟེར། དེ་ལྟར་ཡིན་ན་མ་སྐྱེས་པའི་མྱུ་གུ་དེ་
ཡང་སྐྱེས་ཟིན་པ་འགག་མ་ཐག་པ་དང་སྐྱེས་ཟིན་འགག་པ་གཉིས་
གར་ཐལ་ཞིང་། དུས་གསུམ་འཆོལ་བར་འགྱུར་བས་མི་འཐད་དོ།
དབྱིག་བཤེས་ཀྱིས་དེ་འདྲའི་དུས་གསུམ་གྱི་མྱུ་གུ་དེ་རིམ་བཞིན་བྱ་བ་
བྱེད་འགྱུར་ཡིན་པས་མ་འོངས་པ་བྱ་བ་བྱེད་བཞིན་པ་ཡིན་པས་ད་ལྟ་
505



བྱང་ཆུབ་ལོ་མ་དཔེ་ཚོགས།
བ་དང་བྱ་བ་བྱས་ཟིན་ཡིན་པས་འདས་པར་འཇོག་གོ། དཔེར་ན་
རྩིས་ཀྱི་རྡེའུ་གཅིག་བརྒྱ་དང་སྟོང་གི་གོ་སར་བཞག་ན་བརྒྱ་དང་སྟོང་
ཟེར་བ་བཞིན་ཟེར། འདི་ནི་ཐམས་ཅད་ཡོད་སྨྲའི་རང་ལུགས་ཡིན་
པས་འདོད་པ་གཞན་གསུམ་ལས་སྦྱར་ཚུལ་ཅུང་ཞིག་ལེགས་ཀྱང་དུས་
གསུམ་གྱི་མྱུ་གུ་རེ་རེའི་ཚེ་མྱུ་གུ་མེད་ན་དུས་གསུམ་མི་འཐད་ཅིང་ཡོད་
ན་རྟག་ཏུ་བྱ་བ་བྱེད་དགོས་པས་བྱ་བ་བྱེད་མི་བྱེད་སོགས་དུས་གསུམ་
བཞག་ཏུ་མི་རུང་ངོ༌། བཙུན་པ་སངས་རྒྱས་ལྷས་དུས་གསུམ་གྱི་མྱུ་
གུ་དེ་རང་རང་གི་སྔ་མ་དང་སྔ་ཕྱིའི་བར་དང་ཕྱི་མ་ལ་ལྟོས་ནས་འཇོག་
སྟེ། དཔེར་ན། བུད་མེད་གཅིག་རང་གི་མ་ལ་ལྟོས་ནས་བུ་མོ་དང་
རང་གི་བུ་མོ་ལ་ལྟོས་ནས་མར་འཇོག་པ་བཞིན་ཟེར། དེ་ལྟར་ན་
དུས་གསུམ་ཡིན་ཁྱབ་མཉམ་དུ་ཐལ་བས་མི་འཐད་ཞེས་གསུངས་སོ།
མདོ་སྡེ་བའི་སློབ་དཔོན་སོགས་ཀྱིས་ལུགས་དེ་བཞི་མིང་ཐ་དད་པ་
ཙམ་ལས་དོན་ལ་ཁྱད་པར་མེད་པར་གསུངས་པས་རེ་རེ་ལ་རྐྱེན་བཞི་
ཀ་ འཇུག་ སྟེ། མཐའ་ དཔྱོད་ ལས་ དེ་ བཞི་ མི་ འཐད་ པར་ ཐལ།
འདས་མ་འོངས་དུས་མྱུ་གུའི་ངོ་བོ་ཡོད་ན་མྱུ་གུ་ཞིག་པ་དང་སྐྱེ་པ་མི་
འཐད་པའི་ཕྱིར། ཞེས་གསུངས་པའི་ཕྱིར་རོ། བྱེ་སྨྲས་དུས་་་་་
གསུམ་འདུས་བྱས་དང་རྗེས་གྲུབ་ཏུ་འདོད། ཐལ་འགྱུར་བའི་་་
ལུགས་ལ་དུས་གསུམ་འདུ་བྱས་དང་འདས་མ་འོངས་གཉིས་མཐའ་
གཅིག་ཏུ་མ་ཡིན་དགག་གི་ལྡན་མིན་འདུ་བྱེད་དང་དགེ་བའི་ཞིག་པ་
དགེ་བ་དང་མི་དགེ་བའི་ཞིག་པ་མི་དགེ་བ་དང་ཉོན་སྒྲིབ་ཞིག་པ་ཉོན་
506



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྒྲིབ་དང་ཤེས་སྒྲིབ་ཞིག་པ་ཤེས་སྒྲིབ་ཡིན་ཀྱང་ཤེས་སྒྲིབ་དང་ཉོན་
སྒྲིབ་དང་དགེ་མི་དགེ་གང་ཡིན་ལ་རང་གི་ཞིག་པ་ལ་རང་མི་དགོས་
པར་གོང་དུ་དེ་ལྟར་གསུངས་སོ། མདོ་སེམས་རང་རྒྱུད་པ་གསུམ་
གྱིས་འདས་ མ་ འོངས་ ལ་ མེད་དགག་ གིས་ ཁྱབ་ པར་ འདོད་ དོ། །
མཛོད་སྡོམ་ལས། ལོ་མགོ་ཀར་ལུགས་ཧོར་ཟླ་བརྒྱད་པར་་་་་་་་
བཟུང་། །ཞེས་པ་ནས་མར་ངོ་སྔོན་འགྲོ་བྱེད་ཚེ་ས་ཀས་སོ་ཞེས་པ་
ལྟར་ལོ་མགོ་འཛིན་ཚུལ་མང་ཡང་འདུལ་མངོན་དུས་འཁོར་རེ་རེའི་
ལུགས་ལའང་ཡར་ངོ་སྔོན་འགྲོ་ནས་ལོ་མགོ་བཟུང་བ་དང་མར་ངོ༌
སྔོན་འགྲོ་ནས་ལོ་མགོ་བཟུང་བ་གཉིས་ཀ་ཡོད་པར་ཁས་ལེན་དགོས།
བསྡུས་དོན་འདི་ལས། རབ་བྱུང་ལོ་ནི་མགོ་ཟླའི་ཚེས་གཅིག་་་་་་
ནས། །མཉམ་གྲུབ་བཅུ་གཉིས་ཟླ་བར་སྡོད་ཕྱིར་རོ། །ཞེས་པ་ནི་གླིང་
རེའི་ལྷོ་གླིང་དབུས་མའི་དབང་དུ་བྱས་པའི་མར་ངོ་སྔོན་འགྲོ་ཅན་གྱི་
འདུལ་མངོན་རང་ལུགས་ཀྱི་མེ་ཡོས་ལོའི་ལོ་མགོ་དང་ལོ་དེའི་དགུན་
ཟླ་དང་བོའི་ཚེས་གཅིག་གཉིས་ཡར་ངོ་སྔོན་འགྲོ་ཙམ་གྱི་ཟླ་བཅུ་བའི་
ཚེས་བཅུ་དྲུག་གམ་སྨིན་དྲུག་ཟླ་བ་བཅུ་དྲུག་དང་མར་ངོ་སྔོན་འགྲོ་
ཅན་གྱི་མགོ་ཟླ་བའི་མར་ངོའི་ཚེས་གཅིག་ནས་མཉམ་དུ་གྲུབ་པ་དེ་
འདྲའི་ལོ་དེ་སྐད་ཅིག་མ་ཡིན་ཀྱང་སྐད་ཅིག་མ་གཅིག་གི་ཡུན་ལས་
རིང་དུ་གནས་ཏེ། རང་གི་བརྩི་གཞིའི་ཟླ་བ་བཅུ་གཉིས་ཀྱི་བར་དུ་
སྡོད་པའི་ཕྱིར་ཞེས་པའོ། འོན་ཀྱང་ཤར་གླིང་ནུབ་གླིང་གཉིས་ཀྱི་
འདུལ་མངོན་ལུགས་ཀྱི་ལོ་མགོ་སྐར་མ་མགོ་དང་དབུས་གླིང་འདིའི་
507



བྱང་ཆུབ་ལོ་མ་དཔེ་ཚོགས།
དགུན་དུས་ཀྱི་ཚོད་དང་གཏན་ནས་སྦྱར་མི་རུང་ངོ༌། སྤྱིར་གྱི་ལོ་
རྗེས་མ་དེ་ཞག་གསུམ་གྱི་ལོ་གང་དང་ཚེས་པ་གང་ལ་གྲུབ་པ་དང་
འཇུག་ལྡོག་སོགས་འདུལ་པའི་མཐའ་དཔྱོད་དུ་གང་དུ་ཡང་མ་་་་་
གསུངས་གསུངས་སོ། །སྐྱེ་དུས་ཞེས་པ་དང་སྐྱེས་པའི་དུས་ཞེས་པ་
དང་སངས་རྒྱ་དུས་ཞེས་པ་དང་སངས་རྒྱས་དུས་ཞེས་པ་སོགས་ལ་ས་
མཐའ་ཡོད་མེད་ཀྱི་སྒོས་ཞིབ་ཆ་བྱའོ། །གསེར་འཕྲེང་དུ་བདག་བདེ་
བ་ཐོབ་པས་བག་ཚ་བ་མེད་པས་མི་འཇིགས་པ་ཐོབ་པས་ཞེས་རྒྱུ་
མཚན་གསུམ་པོ་དེ་རིམ་བཞིན་མི་འཇིགས་པའི་གནས་སམ་ཁྱུ་མཆོག་
གི་གནས་སུ་དམ་བཅའ་པའི་རྒྱུ་མཚན་ནམ་སྐུའི་འཕྲིན་ལས་དང་
ཐུགས་ཀྱི་འཕྲིན་ལས་ལ་སྦྱར་བས་གསེར་སྡོམ་ལས་སྤུ་ཟིང་བ་་་
འཁུམས་མེད་པའི་ངོ་བོ་ཉིད་སྐུའི་འཕྲིན་ལས་དང་གསུངས། མདོ་
ལུགས་ལ་ལོངས་སྐུ་དང་ཐུགས་གཟུགས་སྐུར་དང་མི་འཇིགས་གནས་
དང་ཁྱུ་མཆོག་གནས་སོ་སོར་བྱས་པ་དང་རྒྱུ་མཚན་གསུམ་པ་དྲུག་སྒྲ་
བྱས་པ་དང་ཚངས་པའི་འཁོར་ལོ་མ་སྨྲོས་པ་སོགས་མི་འཐད་དོ། །
སྤྱིར་ཟག་བཅས་ཟག་མེད་ལ་ཀུན་བཏུས་ལས། ཟག་པའི་སྒོ་དྲུག་
དང་འབྲེལ་མ་འབྲེལ་གྱིས་དང་། མཛོད་ལས། དམིགས་པ་དང་
མཚུངས་ལྡན་ཅི་རིགས་ཀྱིས་ཟག་པ་རྒྱས་སུ་རུང་མི་རུང་གི་སྒོ་ནས་
དང་རྩ་བར་ཟག་བཅས་ཟག་པ་མེད་ཆོས་དང་ཞེས་པ་ལྟར་དོར་བྱ་
ཡིན་མིན་གྱིས་དང་། རྩ་བར་བྱེད་པ་དང་ནི་མོས་པ་དང་ཞེས་་
སོགས་ལྟར་རྟོག་བཅས་རྟོག་པ་མེད་ཀྱིས་དང་། འཇུག་པ་ལས་རབ་
508



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དུ་གནས་པ་དེ་ནི་དང་པོ་ཞེས་བྱའོ་ཞེས་སོགས་ལྟར་མ་རིག་པ་དང་
དེས་བཞག་པའི་བག་ཆགས་ཅི་རིགས་ཀྱིས་བསླད་མ་བསླད་ཀྱིས་་་་
འཇོག་ཚུལ་སོགས་ཡོད་ཀྱང་སྐབས་འདིའི་ཟག་བཅས་ལ་རང་ཁོ་ནའི་
ཆེད་དུ་ཉོན་མོངས་སྤང་བྱར་བྱེད་མི་བྱེད་ཀྱི་ཆ་ནས་གསུངས། དེས་
ན་ཐེག་ཆེན་སློབ་ལམ་ལ་རྣམ་གྲངས་པའི་ཟག་མེད་ཀྱིས་ཁྱབ་ཀྱང་
ཟག་བཅས་ཡོད། རིགས་ངེས་བྱང་སེམས་ལམ་ལ་རྣམ་གྲངས་པའི་
ཟག་བཅས་ཀྱིས་ཁྱབ་ཀྱང་དེ་ལ་ཟག་མེད་ཀྱང་ཡོད། སངས་རྒྱས་ཀྱི་
ལམ་རྣམ་གྲངས་སོགས་གང་གིས་ཀྱང་ཟག་བཅས་སུ་མི་རུང་བས་རྣམ་
པ་ཀུན་ཏུ་ཟག་མེད་དུ་གསུངས་སོ། །སངས་རྒྱས་རྣམས་ལ་ལྷག་པར་
བྱས་ཞེས་སོགས་ཤོ་ལོ་ཀ་དང་བོས་འདས་པ་དང་ད་ལྟར་གྱི་བླ་མ་
སངས་རྒྱས་རྣམས་ལ་གཙུག་ལག་ཁང་འཕུལ་བ་སོགས་ཀྱིས་ལྷག་པར་
བྱས་པ་དང་། དེ་དག་ལ་བསོད་སྙོམས་ཕུལ་བ་སོགས་ཀྱིས་དགེ་རྩ་
བསྐྲུན་པ་དང་ཚེ་འདིར་ཐེག་ཆེན་བཤེས་གཉེན་གྱིས་མགོན་དང་་་་
བཅས་པའི་ཁྱད་པར་གསུམ་ཙམ་དང་ལྡན་པའི་གདུལ་བྱ་དེ་ཤེར་ཕྱིན་
གྱི་ཚིག་དོན་ཉན་པ་ཙམ་གྱི་སྣོད་རུང་ཡིན་གསུངས་སོ། །ཡིག་ཆར་དེ་
རེ་རེ་ལ་བཞི་ཡོད་དེ་ཞེས་པའི་དེ་སྒྲ་ཉན་པའི་སྣོད་གསུམ་ལ་འཇུག་ལ་
དེ་གསུམ་རེ་རེ་ལ་ཉན་འཛིན་བསམ་སྒོམ་གྱི་སྣོད་བཞི་ཡོད་དེ་དེ་རེ་རེ་
ལ་རྒྱས་བཤད་ཀྱི་སྣོད་བཞི་རེ་རེ་ཡོད་པའི་ཕྱིར། ཤོ་ལོ་ཀ་གཉིས་
པས་ཁྱད་པར་གསུམ་དང་བསྐལ་བ་མང་བོར་ལུས་སོགས་ཀྱིས་བླ་མས་
སངས་རྒྱས་རྣམས་བསྟེན་པའི་ཁྱད་པར་བཞི་ལྡན་གྱི་གདུལ་བྱ་དེ་ཤེར་
509



བྱང་ཆུབ་ལོ་མ་དཔེ་ཚོགས།
ཕྱིན་གྱི་ཚིག་དོན་ཐོས་བྱུང་གིས་བློ་ལ་འཛིན་པའི་སྣོད་རུང་དང་ཁྱད་
པར་སྔ་མ་གསུམ་བསྐལ་བ་མང་བོར་ལུས་སོགས་ཀྱིས་བླ་མ་སངས་
རྒྱས་བསྟེན་ནས་ཐེ་ཚོམ་ཀྱི་དོན་དྲིས་པའི་ཁྱད་པར་བཞི་ཙམ་དང་
ལྡན་པའི་གདུལ་བྱ་དེ་ཤེར་ཕྱིན་གྱི་ཚིག་དོན་བསམ་བྱུང་གིས་མི་
བརྗེད་པར་འཛིན་པའི་སྣོད་ཆུང་དང་ཁྱད་པར་སྔ་མ་གསུམ་དང་
བསྐལ་བ་མང་བོར་ལུས་སོགས་ཀྱིས་བླ་མ་སངས་རྒྱས་རྣམས་བསྟེན་
ནས་དོན་ཀུན་དྲིས་ཤིང་དེ་དག་གི་དྲུང་དུ་སྦྱིན་སོགས་སྒྲུབ་པའི་ཁྱད་
པར་བཞི་དང་ལྡན་པའི་གདུལ་བྱ་དེ་ཤེར་ཕྱིན་ཚུལ་བཞིན་དུ་བསྒོམ་
པའི་སྣོད་རུང་དུ་དམ་པ་སངས་རྒྱས་རྣམས་བཞེད་དོ། ཞེས་་་་་
གསུངས་པའི་ཕྱིར། འགྲེལ་བ་ལས་ཀྱང་ཚིག་བསྡུས་ནས་གོ་རིམ་
བཞིན་དུ་བསྐལ་བ་མང་བོར་སངས་རྒྱས་རྣམས་ལ་དགེ་བའི་རྩ་བ་
བསྐྲུན་ཅིང་སྦྱངས་པ་དང་ཐེག་ཆེན་གྱི་བཤེས་གཉེན་གྱིས་ཟིན་པའི་
ཁྱད་པར་ཙམ་དང་ལྡན་པའི་གདུལ་བྱ་དེ་ཤེར་ཕྱིན་གྱི་ཚིག་དོན་ཉན་
པ་ཙམ་གྱི་སྣོད་རུང་དང་། དེ་ལྟར་དགེ་རྩ་བསྐྲུན་ཙང་སྦྱངས་བ་
དང་ལུས་སོགས་ཀྱིས་སྐལ་བ་མང་བོར་དེ་དག་ལ་བསྙེན་བཀུར་དང་
ཐེག་ཆེན་བཤེས་གཉེན་གྱིས་བྱིན་གྱིས་རླབས་པའི་ཁྱད་པར་རྣམས་
དང་ལྡན་པ་ཙམ་གྱི་གདུལ་བྱ་དེ་དེའི་ཚིག་དོན་ཐོས་བྱུང་གིས་བློ་ལ་
འཛིན་པའི་སྣོད་རུང་དང་། དེ་ལྟར་དགེ་རྩ་བསྐྲུན་ཅིང་སྦྱངས་པ་
དེ་ལྟར་བསྙེན་བཀུར་བ་དང་དོན་དྲིས་པ་དང་ཐེག་ཆེན་བཤེས་གཉེན་
གྱིས་བྱིན་གྱིས་བརླབས་པའི་ཁྱད་པར་བཞི་དང་ལྡན་པ་ཙམ་གྱི་གདུལ་
510



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བྱ་དེ་དེའི་ཚིག་དོན་བསམ་བྱུང་གིས་མི་བརྗེད་པར་འཛིན་པའི་སྣོད་
རུང་དང་། དེ་ལྟར་དགེ་རྩ་བསྐྲུན་ཅིང་སྦྱངས་པ་དང་བསྙེན་བཀུར་
ཞིང་དོན་དྲིས་པ་དང་བསྐལ་བ་མང་བོར་སངས་རྒྱས་རྣམས་ཀྱི་དྲུང་
དུ་སྦྱིན་སོགས་སྒྲུབ་པ་དང་ཐེག་ཆེན་བཤེས་གཉེན་གྱིས་བྱིན་གྱིས་
བརླབས་པའི་ཁྱད་པར་དང་ལྡན་པའི་གདུལ་བྱ་དེ་ཤེར་ཕྱིན་ཚུལ་
བཞིན་དུ་བསྒོམ་པའི་སྣོད་རུང་ཡིན་པར་སངས་རྒྱས་ལ་སོགས་པས་
བཞེད་དོ། །ཞེས་ཁྱད་པར་ཐོག་མཐའ་གཉིས་སྣོད་བཞི་ཀ་ལ་སྦྱར་
ནས་གསུངས་པའི་ཕྱིར། དེས་ན་མཐའ་དཔྱོད་དུ་རྩ་བར་གསུངས་
པའི་ཉན་པ་སོགས་ཀྱི་སྣོད་ནི་རེ་རེ་ལ་སྤྱིར་གྱི་སྣོད་རུང་གི་ཁྱད་པར་
གསུམ་པོ་དང་རང་གི་ཁྱད་པར་རེ་དང་ལྡན་པའི་སྣོད་ཀྱི་ཡོན་ཏན་
བཞི་རེ་ཡོད་པའི་ཤེས་བྱེད་དུ་འགྲེལ་བ་དང་རྣམ་བཤད་གསེར་ཕྲེང་
དྲངས་སོ། །དེས་ན་ཟུར་མཆན་ལས་ཡིག་ཆ་དང་གུང་སྡོམ་མ་དག་
ཟེར་བ་དང་སྡོམ་དགག་ལས་ཡིག་ཆ་གོང་ལ་ཡི་གེ་ལྷག་ཟེར་བ་དང་རེ་
རེའི་འཇུག་ཡུལ་ནོར་བ་དང་ངོས་འཛིན་ནོར་བ་ སོགས་མི་འཐད་
དོ། ། ཤེར་ཕྱིན་གསུམ་ལ་མོས་པའི་བདེན་ཞེན་ཧ་ཅང་ཤས་ཆེ་བའི་
ཉན་རང་བྱང་སེམས་དངོས་སྨད་པ་རྣམས་ལ་ཤེར་ཕྱིན་རྣམ་དག་ཉན་
པའི་སྣོད་ཙམ་པ་ཉན་པའི་སྣོད་རུང་དང་སྟོན་པའི་སྣོད་གང་ཡང་
མེད་དེ། སྡོམ་ལས་བྱེ་སྨྲར་གྱུར་པའི་བྱང་སེམས་དང་བོའི་སྐྱོན། །
ཉན་སྣོད་ཉན་ཐོས་དེ་ཡང་སྣོད་རུང་མིན། །ཞེས་གསུངས་པའི་ཕྱིར།
ཤེར་ཕྱིན་གསུམ་ལ་མོས་ཤིང་བདེན་ཞེན་ཤས་ཆུང་བ་དང་དེ་གསུམ་
511



བྱང་ཆུབ་ལོ་མ་དཔེ་ཚོགས།
ཉམས་སུ་ལེན་འདོད་དང་ལྡན་པའི་ཉན་རང་བྱང་སེམས་དངོས་པོར་
སྨྲ་བ་སོགས་སྤྱིར་ཤེར་ཕྱིན་གསུམ་ཉན་བའི་སྣོད་རུང་དང་བསྟེན་བའི་
སྣོད་རུང་དེ། ། སྡོམ་ལས། ཐོས་བསམ་སྒོམ་གསུམ་ལམ་གྱི་སྔོན་
འགྲོ་ཕྱིར། ། ལམ་ཞུགས་ལམ་མ་ཞུགས་དང་རིགས་ཅན་གསུམ། །
ཞེས་གསུངས་པའི་ཕྱིར། འོ་ན་ཉན་སྣོད་ཉན་ཐོས་དེ་ཡང་སྣོད་རུང་
མིན་ཞེས་པ་ཇི་ཞེ་ན་དེ་ནི་ཤེར་ཕྱིན་རྣམ་དག་དོན་དུ་མི་གཉེར་ཞིང་
ཐོས་པ་ཙམ་གྱི་སྣོད་དུ་གྱུར་པའི་ཉན་ཐོས་དེ་ཤེར་ཕྱིན་དག་ཉན་པའི་
སྣོད་ཡིན་ཀྱང་ཉན་པའི་སྣོད་རུང་དང་སྟོན་པའི་སྣོད་རུང་མིན་ཞེས་
གསུངས་པ་ཡིན་ཏེ། ཤེར་ཕྱིན་ཉན་པའི་སྣོད་རུང་ལ་དེའི་སྣོད་ཀྱི་
སྐྱོན་གསུམ་དང་བྲལ་དགོས་པའི་ཕྱིར་ཏེ། མཐའ་དཔྱོད་ལས་སྔོན་
སངས་རྒྱས་སོགས་ལ་མ་བསྟེན་པར་གཞི་ཤེས་སྐོར་ཙམ་ཉན་པའི་ཉན་
ཐོས་ཞེས་པ་ནས་སྤོང་བར་བྱེད་པའི་རྒྱུ་ནི་ཞེས་དང༌། རྩ་བ་ལས་
སངས་རྒྱས་རྣམས་ལ་ལྷག་པར་བྱས་ཞེས་པ་ནས། འདི་ཉན་པ་ཡི་
སྣོད་ཡིན་ནོ་ཞེས་དང་། བཞི་བརྒྱ་བ་ལས། གཟུར་གནས་བློ་ལྡན་
དོན་གཉེར་བའི། ཉན་པོ་སྣོད་ཅེས་བྱ་བ་བཤད་ཞེས་གསུངས་པའི་
ཕྱིར་རོ། །དེས་ན་ཤེར་ཕྱིན་དག་ཉན་པའི་སྣོད་དང་ཉན་པའི་སྣོད་
རུང་དག་དོན་གཅིག་མི་དགོས་སོ། ། དམན་སྒྲིབ་ལ་གནས་པར་་་་་
གསུངས་པ་ནི་ཐེག་ཆེན་གྱི་བཀའོ་ལ་སྐུར་བ་འདེབས་པའི་དེ་གཞིར་
བཞག་ནས་སོ། །ཉན་སྣོད་སེམས་ཙམ་བྱངས་སེམས་གཉིས་པའི་སྐྱོན་
ཞེས་པ་ནི་འདིར་དངོས་བསྟན་གཙོ་བོའི་སྣོད་ཐེག་ཆེན་རིགས་ངེས་
512



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དབང་རྣོན་གྱི་དབང་དུ་བྱས་པས་ཤེར་ཕྱིན་ཉན་པའི་སྣོད་རུང་གི་
སེམས་ཙམ་པར་གྱུར་པའི་བྱང་སེམས་དེ་འདིའི་དངོས་བསྟན་གཙོ་
བོའི་སྦྱོར་བ་བསྒོམ་པའི་སྣོད་དུ་མི་རུང་ཞེས་པའོ། ། ཤེར་ཕྱིན་སྟོན་
པའི་སྣོད་རུང་ལུང་རིགས་སྒྲོན་མེ་སོགས་ལྟར་སྟོང་ཉིད་རྟོགས་ཁ་མའི་
དངོས་སྨྲ་བ་རྣམས་ཀྱང་འཇོག་དགོས་པས་གཞུང་འགའ་ལ་ཞིབ་ཆ་
དགོས་སོ། །གསེར་ཕྲེང་དང་མཐའ་དཔྱོད་ལས་སྦྱོར་བ་དང་བོ་ལྔའི་
གཞུང་གིས་བསྐྱེད་ཚུལ་དང་ལྷག་མ་བཅོ་ལྔའི་གཞུང་གིས་སྦྱོར་བ་སྐྱེ་
ཚུལ་སྟོན་པར་གསུངས་སོ། །མཐའ་དཔྱོད་དུ་འདིར་བསྟན་སྦྱོར་བ་
སྤྱིའི་མཚན་ཉིད་གསུངས་པས་ཆ་བཞག་གི་བསྡུ་བྱ་ལ་དབང་བོ་རྣོ་
རྟུལ་གཉིས་ཀའི་ལམ་དུ་གྱུར་པའི་རྟོགས་རིགས་དྲུག་དང་ཐོས་བསམ་
སྒོམ་གསུམ་ཀ་ཡོད་དོ། ། དོན་བདུན་ཅུ་ལས་འདིར་བསྟན་སྦྱོར་བ་
སྤྱིའི་མཚན་ཉིད་སྐབས་སུ་མཁྱེན་གསུམ་གྱི་རྣམ་པ་ཇི་སྙེད་པ་ལ་ཞི་
ལྷག་ཟུང་འབྲེལ་གྱི་ཚོགས་ལམ་བཞག་གི་རྣམ་པ་ནི་མཁྱེན་གསུམ་གྱི་
དོན་རྣམ་ཙམ་རིགས་སུ་གྱུར་པའི་ཇི་སྙེད་པ་ལ་དགོངས་སྟེ་མཁྱེན་
གསུམ་གྱི་རྣམ་པ་སྒོམ་པ་ལ་དབང་ཐོབ་པའི་ཉན་རང་དང་ཚོགས་
ལམ་པ་མེད་པའི་ཕྱིར་རོ། །དབྱེ་ཚུལ་ལ་བསྐྱེད་ཚུལ་གྱི་དབང་དུ་བྱས་
པའི་སྦྱོར་བ་ལྔ་དང་སྐྱེ་ཚུལ་གྱི་དབང་དུ་བྱས་པའི་སྦྱོར་བ་བཅོ་ལྔ་དང་
རྣམ་བཤད་དང་མཐའ་དཔྱོད་ལྟར་ངོ་བོའམ་རང་བཞིན་གྱི་སྦྱོར་བ་ལྔ་
དང་རྟེན་ཐབས་འབྲས་བུ་སོགས་དང་འབྲེལ་བའི་སྒོས་གནས་སྐབས་
ཀྱི་སྦྱོར་བ་བཅུའམ་བཅོ་ལྔ་དང་རྩ་བར་རང་འཇོག་བྱེད་ཀྱི་རྒྱུ་མཚན་
513



བྱང་ཆུབ་ལོ་མ་དཔེ་ཚོགས།
ནམ་རང་དོན་དངོས་སུ་བསྟན་ནས་རང་གི་ཐ་སྙད་ཀྱི་རྒྱུ་མཚན་་་་
དངོས་སུ་དང་ཐ་སྙད་ཤུགས་ལ་འཕངས་པའི་སྦྱོར་བ་ལྔ་དང་རང་གི་
ཐ་སྙད་ཀྱི་རྒྱུ་མཚན་ཐ་སྙད་དང་དོན་དངོས་སུ་སྦྱོར་བ་གསུམ་དང་རྒྱུ་
མཚན་དངོས་སུ་མ་སྨོས་པར་ཐ་སྙད་སྨོས་ནས་རང་དོན་ཤུགས་ལ་
འཕངས་པའི་སྦྱོར་བ་བཅུ་གཉིས་སོགས་ཡོད་དོ། །ཕྱིར་སྒྲ་དང་བོ་
ལྔའི་མིང་ཤུགས་དང་དོན་དང་མིང་དོན་གཉིས་ཀྱི་རྒྱུ་མཚན་དངོས་སུ་
བསྟན་པས་གསེར་འཕྲེང་ལས་དེ་ལྔ་ལ་རྒྱུ་མཚན་གྱི་སྒྲ་སྦྱར་བ་དང་ཕྱི་
མ་གསུམ་གྱི་མིང་ཡང་དངོས་སུ་བསྟན་པས་དེ་གསུམ་ལ་ཕྱིར་སྒྲ་ཙམ་
སྦྱར་བ་དང་མིང་ ལྔ་དོན་བཅུ་གཉིས་ཙམ་ཤུགས་ལ་བསྟན་པར་་་་་
གསུངས་པས། སྡོམ་ལས། དང་བོ་ལྔ་ཕྱིར་སྒྲའི་ཐ་སྙད་དང་ཕྱི་མ་
གསུམ་ལ་རྒྱུ་མཚན་གྱི་སྒྲའི་ཐ་སྙད་སྦྱར་མི་རིགས་ཟེར་བ་དང་སྡོམ་
དགག་ལས་དོན་ཤུགས་བསྟན་བཅོ་ལྔ་ཟེར་བ་སོགས་མི་འཐད་དོ། །
འདིར་དངོས་བསྟན་གཙོ་བོའི་སྦྱོར་བ་ལ་ཚེགས་ཆེན་ཡུན་རིང་རྟོགས་
པའི་སྦྱོར་བ་མེད་དོ། །དོན་བདུན་ཅུ་ལས་འདིར་དངོས་བསྟན་གཙོ་
བོའི་མཚན་ཉིད་གསུངས་ཚུལ་དེའི་ཕྱིར་རོ། །ཚེགས་ཆེན་ཡུན་རིང་
རྟོགས་པའི་སྦྱོར་བ་ཐོབ་མ་ཐག་གི་གང་ཟག་གི་རྒྱུད་ན་འདིར་བསྟན་
རང་དོན་གྱི་སྦྱོར་བ་ལྔ་མེད་དེ། དེ་འདྲའི་བྱང་སེམས་དེ་ཆོས་ཉིད་
ལ་སྐྲག་པས་ངན་སོང་དུ་སྐྱེ་བའི་ལས་བསགས་ཏེ་ངན་འགྲོར་འགྲོ་
བར་གསུངས་པའི་ཕྱིར་རོ། །འོན་ཀྱང་ཚེགས་ཆེན་ཡུན་རིང་རྟོགས་
པའི་སྦྱོར་བ་ལ་ཉི་ ཤུའི་ནང་གི་བདུན་ཡོད་དེ། དེ་རྒྱུད་ལྡན་གྱི་
514



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཚོགས་ལམ་ཆེན་པོ་བ་ཡོད་པའི་ཕྱིར། ལུང་བསྟན་ཐོབ་པའི་སྦྱོར་བ་
དབང་རྣོན་ཚོགས་ལམ་པའི་རྒྱུད་ན་དང་འབྲས་བུ་རིན་ཆེན་སྦྱིན་པའི་
སྦྱོར་བ་མཐོང་ལམ་ནས་དང་ས་མཚམས་ཀྱི་སྦྱོར་བ་ས་བདུན་པ་མན་
དུ་ཡོད་པ་དང་རང་བཞིན་གྱི་སྦྱོར་བ་ལྔ་དང་ཉེས་སེལ་དག་པའི་སྦྱོར་
བ་མ་གཏོགས་པ་རྒྱུད་མཐའ་ན་མེད་པར་ཡང་གསེར་འཕྲེང་དུ་་་་
གསུངས་སོ། །སྡོམ་ལས། ་ཚུལ་གཙོ་བོའི་དབང་དུ་བྱས་སོ། །དེས་
ན་སྦྱོར་བ་ཉི་ཤུའི་ནང་གི་གཉིས་ཙམ་ཡིན་པ་ལ་དབང་རྟུལ་གྱི་ཚོགས་
ལམ་ཞིག་ཡོད། བདུན་ཙམ་ཡིན་པ་ལ་དབང་བོ་རྣོ་རྟུལ་རེ་རེའི་
ལམ་དུ་གྱུར་པའི་ཚོགས་ལམ་དང་སྦྱོར་ལམ་བཞི་ཡོད། བརྒྱད་ཙམ་
ཡིན་པ་ལ་མཐོང་སྒོམ་གཉིས་ཡོད། བཅུ་གཅིག་ཙམ་ཡིན་པ་ལ་སྒོམ་
ལམ་ཞིག་ཡོད་དོ། ། ཤན་ཏི་བས་མདོ་ལ་བརྟེན་ནས་ཡུལ་ལ་བདེན་
ཞེན་བཀག་པའི་མི་གནས་པའི་སྦྱོར་བ་དང་ཡུལ་ཅན་ལ་བདེན་ཞེན་
བཀག་པའི་སྦྱོར་བ་བཀག་པའི་སྦྱོར་བ་དང་གཞི་ལམ་རྣམ་གསུམ་ལ་
བདེན་ཞེན་དུ་མི་གནས་པའི་ཟབ་དཀའ་ཚད་མེད་ཀྱི་སྦྱོར་བ་གསུམ་
དང་གཞི་ལམ་རྣམ་གསུམ་ལ་བདེན་གྲུབ་ཏུ་སྦྱོར་བ་བཀག་པའི་ཟབ་
དཀའ་ཚད་མེད་ཀྱི་སྦྱོར་པ་གསུམ་དང་བཅས་པའི་ཉེར་གསུམ་འདྲེན་
ཀྱང་སྡོམ་ལས་སྦྱོར་བ་ཉི་ཤུའི་རྒྱུན་ལ་གནས་པ་གནས་བྱར་མེད་པ་
ཟེར་བ་ལ་སྡོམ་དགག་ལས་གནས་པ་དང་བྱར་མེད་པ་ཞེས་ངེས་པར་
ཟེར་དགོས་ཟེར་བ་མི་འཐད་དེ་དེ་གཉིས་དོན་གཅིག་པའི་ཕྱིར་རོ། །
འགྲེལ་བར་ཟབ་དཀའི་བར་དང་སྐྲག་མི་སྐྲག་སོགས་ཀྱི་བར་ལ་ཤད་
515



བྱང་ཆུབ་ལོ་མ་དཔེ་ཚོགས།
ཆད་པ་དང་རྟོགས་པ་རྣམས་ཀྱི་མིང་ནི་གྲངས་བཞིན་དང་སྒྲུབ་པ་
དང་ལྡན་པ་རྣམས་ཀྱི་མིང་ནི་གོ་རིམ་བཞིན་ཞེས་པའི་མིང་གཉིས་
ཆད་པ་གསེར་འཕྲེང་སོགས་ལས་ངེས་སོ། །ལུང་བསྟན་སྦྱོར་་་་་
དབང་རྣོན་ཚོགས་ལམ་དང་དབང་རྟུལ་དྲོད་ནས་ཐོབ་པས་སྡོམ་ལས་
གསེར་འཕྲེང་ལས་ཚོགས་ལམ་པ་དབང་བོ་རྣོན་པོ་དང་ཞེས་པའི་དང་
སྒྲ་ལྷག་ཟེར་བ་མཐའ་དཔྱོད་མང་བོ་དང་འགལ་ལོ། ། འགྲེལ་བར་
བར་ཆད་ཀྱི་ཆོས་སྤོངས་པ་དང་རྟག་ཏུ་ཆོས་བསྒོམས་པ་དང་ཞེས་
གསུངས་པས་རྟོག་གེ་སྣང་བའི་དགུ་བ་དང་བཅུ་བའི་རྒྱུ་མཚན་གོ་
བཟློག་པ་མི་རིགས་ཟེར་དགོས་པ་ལ་སྡོམ་ལས་བཞི་ལྔའི་རྒྱུ་མཚན་གོ་
བཟློག་ཟེར་བ་མི་འཐད་དོ། །གྲངས་འདྲེན་ལུགས་མ་གཏོགས་རང་
ལུགས་ལའང་དེ་དག་ཡོད་དོ། །བློ་གྲོས་ཚང་ནས་རྣམ་བཤད་དྲངས་
ནས་འདིར་བསྟན་སྦྱོར་བ་རིགས་ངེས་མ་ངེས་གཉིས་ཀའི་རྒྱུད་ལ་དང་
གཉིས་ཀའི་དེ་དངོས་བསྟན་དང་ཐབས་ཀྱི་བཞི་བོ་མ་གཏོགས་གཞན་
བཅུ་དྲུག་ལ་གཞལ་བྱ་ཡོད་མེད་ཀུན་དང་རིགས་ངེས་མ་ངེས་པའི་ཉི་
ཤུ་རྩ་ བའི་དངོས་བསྟན་གཙོ་བོར་བཞག་ཀྱང་རྣམ་རྫོགས་སྦྱོར་བ་
སྐབས་བཞི་བའི་དངོས་བསྟན་གྱི་དེ་མིན་པར་གསུངས་པ་དང་སྡོམ་
ལས་དངོས་པོའི་ལྔ་སྟོང་ཉིད་རྟོགས་དགོས་པར་གསུངས་པ་དང་་་་
འགལ་བས་སོ། །བུད་དྷ་ཤིས་རང་བཞིན་གྱི་སྦྱོར་བ་ལྔ་དང་ལྷག་མ་
རྣམས་གནས་སྐབས་ཀྱི་སྦྱོར་བར་གསུངས་པ་ལྟར་བུ་སྟོན་སོགས་དང་
གཞོན་ནུ་དཔལ་གྱིས་དང་བོ་ལྔ་ཚོགས་ལམ་དང་ལྷག་མ་རྣམས་སྦྱོར་
516



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ལམ་ནས་ས་བཅུ་བའི་བར་དང་ཆོས་བཤེས་ཀྱིས་སྦྱོར་བ་ཉི་ཤུ་བོ་སྦྱོར་
ལམ་བཞིས་བསྡུས་པར་བཤད་པ་དང་ཤེར་འབྱུང་གིས་དང་བོ་ལྔ་སྦྱོར་
ལམ་དང་དེ་ནས་གཅིག་མཐོང་ལམ་དང་སྒོམ་ལམ་ལ་ཆུང་ངུའི་ཆུང་
ངུ་ལ་སོགས་པའི་དབྱེ་བས་དགུ་དང་ཁྱད་པར་གྱི་ལམ་ལ་གསུམ་དང་
བར་ཆད་མེད་ལམ་ལ་གཉིས་སྦྱར་ནས་བཤད་པ་དག་གསེར་འཕྲེང་
ལས་ཆོས་ཉིད་ལ་མི་སྐྲག་པའི་བཟོད་པ་ཐོབ་པའི་གང་ཟག་གི་རྒྱུད་ན་
ཚེགས་ཆེན་ཡུན་རུང་རྟོགས་པའི་སྦྱོར་བ་དང་དག་ས་ན་འབད་རྩོལ་
རགས་པ་ཡོད་པར་ཐལ་སོགས་ཀྱིས་བཀག་གོ། གཞན་ཡང་རེད་
མདའ་བ་སོགས་ཀྱིས་རྟེན་སོགས་ལ་མ་སྦྱར་བར་རང་བཞིན་གྱི་སྦྱོར་
བ་ལྔ་དང་གནས་སྐབས་ཀྱི་སྦྱོར་བ་བཅུ་བཞི་དང་ས་མཚམས་ཀྱི་སྦྱོར་
བ་དེ་དེ་གཉིས་ཀྱི་རྒྱུའི་སྦྱོར་བ་ལ་སྦྱར་ནས་གསུངས་པ་གསེར་འཕྲེང་
དང་ སྡོམ་སོགས་ལས་མི་འཐད་པར་གསུངས་སོ། ། ཤན་ཏིས་ ས་་་་
མཚམས་ཀྱི་སྦྱོར་བ་ ས་ བཅུ་བར་ཡང་ བཞག་ཀྱང་མི་འཐད་དོ། །
གཞུང་རྣམས་ལས་སྤྲོ་ཕྱིར་སྦྱོར་བ་བསྒོམས་པའི་སྔོན་དུ་ཡོན་ཏན་
བཤད་ཅེས་གསུངས་པས། སྡོམ་ལས་སྦྱོར་བའི་འཇུག་སྔོན་དུ་ཡོན་
ཏན་བཤད་ཅེས་པ་མི་འཐད་དོ། །སྤྱིར་ཐེག་ཆེན་གྱི་ལམ་འབྲས་གང་
ཡིན་ལ་ཐེག་ཆེན་སྦྱོར་བའི་ཡོན་ཏན་གྱིས་ཁྱབ་ཀྱང་འདིར་བསྟན་ཡོན་
ཏན་གྱི་གྲངས་ལ་ཐེག་ཆེན་སྦྱོར་བ་རྒྱུད་ལ་སྐྱེ་མྱོང་བའི་གང་ཟག་གིས་
ཚེ་འདིར་ཐོབ་པའི་སྒྲུབ་བྱེད་ཀྱི་རྒྱུའི་ཡོན་ཏན་བཅུ་བཞིའི་ལག་རྗེས་
ཚེ་རབས་གཞན་དུ་འབྱུང་རྒྱུའི་བདུད་ཀྱི་མཐུ་བཅོམ་པ་ལ་སོགས་
517



བྱང་ཆུབ་ལོ་མ་དཔེ་ཚོགས།།
བསྒྲུབ་བྱའི་འབྲས་བུའི་ཡོན་ཏན་བཅུ་བཞི་གཉིས་ལས་ཕྱི་མ་འདྲེན་
དགོས་སྟེ། སྡོམ་ལས། དེ་རྒྱུ་ལྟ་ཞོག་ནུས་དང་མི་ཅན་ཡང་། །
མིན་ཏེ་ཕན་ཡོན་གསུངས་ཕྱིར་འབྲས་བུའོ། ། ཞེས་དང་། སྦྱོར་་
བསྒོམ་སྔོན་སོང་མིན་ཕྱིར་ཡོན་ཏན་མིན། །ཞེས་གསུངས་པའི་ཕྱིར་
རོ། ། སོགས་སྒྲས་འགྲེལ་ཟིན་ལྟར་གསུམ་བསྡུས་པས་སྡོམ་དུ་ཡོན་
ཏན་ལྔ་བར་ཆེན་པོ་སོགས་གསུམ་གསུངས་སོ། །ཞེས་པ་མ་དག་པས་
བཞི་གསུངས་སོ་ཞེས་འདོན་དགོས། །ཡང་དེ་ཉིད་ལས་རིམ་བཞིན་
རྒྱུ་དང་འབྲས་བུའི་ཡོན་ཏན་འདོད་ཞེས་པའང་རིམ་བཞིན་འབྲས་
དང་རྒྱུ་ཡི་ཡོན་ཏན་འདོད་ཞེས་བསྒྱུར་དགོས་ཏེ། དེ་ནི་རིགས་བྱིན་
དང་ཨར་བྱང་ཆུབ་ཡེ་ཤེས་བུ་ཉ་སོགས་ཀྱི་བཞེད་ཚུལ་བསྡོམས་པ་
གང་ཞིག རེད་མདའ་བ་སོགས་ཀྱིས་རིག་བྱིན་སོགས་ཀྱི་བཞེད་པ་
འགོག་ཚུལ་དང་བུ་ཊིཀ་རང་ལས་གསུངས་ཚུལ་དེའི་ཕྱིར་རོ། །དེ་
ལྟར་ན་གསེར་འཕྲེང་རྒྱུ་འབྲས་སུ་རིགས་བྱིན་གྱིས་སྦྱར་བ་མི་འཐད་
པར་བྱས་ནས་ཞེས་པ་དང་འོག་ཏུ་བུ་སྟོན་སོགས་ཀྱིས་སྔ་མ་འབྲས་བུ་
དང་ཕྱི་མ་རྣམས་རྒྱུར་བྱས་ནས་རྒྱུ་འབྲས་ཀྱི་ཡོན་ཏན་བཅུ་བཞིར་སོ་
སོར་བྱེད་པ་ཞེས་པ་གཉིས་ཚིག་གི་སྡེབ་སྦྱོར་ཙམ་ལས་དོན་གཅིག་
དང༌། ཡང་དེ་ཉིད་ལ་སྔ་མ་རྣམས་གང་ཟག་དང་ཕྱི་མ་རྣམས་སྦྱོར་
བའི་འབྲས་ལྡོག་ཏུ་འདོད་ལ་ཞེས་པའང་ཚིག་གི་སྡེབ་སྦྱོར་ལས་སྔ་
ཕྱིར་གོ་བཟློག་དགོས་ཏེ་འོག་ཏུ་ཕྱི་མ་བཅུའི་སྦྱོར་བ་ལ་མངོན་པར་
དགའ་བ་ལ་ཞེས་གང་ཟག་གི་འབྲས་ལྡོག་ཏུ་བཤད་ཅིང་ཞེས་སོགས་
518



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གསུངས་སོ། །གསེར་འཕྲེང་དུ་དང་བོ་གཉིས་ལྟ་བུ་མིང་དོན་མ་ཡིན་
པ་དང་བཞི་བ་གཉིས་ལྟ་བུ་མིང་དོན་གོ་བཟློག་པས་སྔ་ཕྱི་མིང་དོན་
ལས་ཁྱད་མེད་ཟེར་བའི་ས་སྐྱ་བ་འགའི་འདོད་པ་བཀག་པ་དང་རྒྱུ་
འབྲས་ཀྱི་ཡོན་ཏན་བཅུ་བཞིར་བགྲངས་པ་བཀག་པས། གསེར་
སྡོམ་ལས་བཅུ་བཞི་སྔ་ཕྱི་ལ་ཁྱད་མེད་ཟེར་བ་དང་སྡོམ་དགག་ལས་
ལན་དུ་གསེར་འཕྲེང་ལས་ཁྱད་པར་ཡོད་མེད་གསལ་ཁ་མེད་ཟེར་བ་
མི་འཐད་དོ། །གནོད་འཇོམས་ཆེ་བ་སྣར་ཐང་དཔར་ལྟར་ཞི་འཚོ་
དང་གནོད་འཇོམས་མཁན་པོ་གཉིས་ཀས་བསྟན་པ་ལོ་ལྔ་སྟོང་དུ་
གནས་པར་འདོད་དེ། མཆན་ལས་སྤྱིར་ལོ་ལྔ་སྟོང་དུ་གནས་པ་ཙམ་
ཞིག་ཞི་འཚོ་ཡང་བཞེད་པའི་ཕྱིར་ཞེས་གསུངས་པའི་ཕྱིར་རོ། །ལྔ་
བརྒྱ་ཐ་མར་བསྟན་པ་བྱང་ནས་བྱང་དུ་དར་བར་གསུངས་གང་ཞིག་
རྟགས་ཙམ་འཛིན་པའི་ཚེ་བསྟན་པ་དར་བར་སུ་ཡང་མི་འདོད་པའི་
ཕྱིར་ཞེས་གསུངས་པའི་ཕྱིར་རོ། །སྤྱིར་བསྟན་པ་གནས་དུས་འགྲིབ་
དུས་གཉིས་སུ་ཕྱེ་བའི་འགྲིབ་དུས་ལྔ་བརྒྱ་ཐ་མ་ལ་ཡང་གཉིས་ལས་
རྟགས་ཙམ་འཛིན་པའི་ལེའུ་གཅིག་པུ་འཇོག་ཏེ། མཛོད་མཐའ་
དཔྱོད་ལས་དེས་ན་སྟོང་དང་གཉིས་སྟོང་དང་ཉིས་སྟོང་ལྔ་བརྒྱར་
གསལ་བར་གསུངས་པ་དག་དང་མི་འགལ་ཏེ། དེ་དག་ནི་དགོངས་
གཞི་དགོས་པ་དངོས་ལ་གནོད་བྱེད་གསུམ་ཚང་བའི་དྲང་དོན་ཡིན་
པའི་ཕྱིར་ཞེས་དང་། མཆན་ལས། ལེའུ་བཅུའི་དང་བོ་ལྔ་གནས་
དུས་དང་ལྔ་འགྲིབ་དུས་ཞེས་པའི་ཚིག་ལ་རྩོད་པར་སྣང་སྟེ་ཞེས་་་་
519



བྱང་ཆུབ་ལོ་མ་དཔེ་ཚོགས།
།
སོགས་གསུངས་པའི་ཕྱིར། དེས་ན་ལྔ་བརྒྱ་ཐ་མ་ལྔ་དེ་བསྟན་པ་
གནས་དུས་འགྲིབ་དུས་གཉིས་སུ་ཕྱེ་བའི་གནས་དུས་ལས་འགྲིབ་དུས་
མིན་པས་ཞི་འཚོས་གསུངས་པའི་སྒྲས་ཟིན་ལྟར་རང་ལུགས་ལ་ཁས་མི་
ལེན་ནོ། །འོ་ན་མཆན་ལས་གནས་དུས་འགྲིབ་དུས་གཉིས་སུ་ཕྱེ་བའི་
གནས་དུས་མིན་པར་བསམ་གྱི་ཞེས་པ་ཅི་ཞེ་ན། དེ་ནི་བསྟན་པ་
ཡར་འཕེལ་གྱི་གནས་དུས་དང་མར་འགྲིབ་གཉིས་སུ་ཕྱེ་བའི་གནས་
དུས་མིན་པས་ཞི་འཚོ་ལ་དོན་གྱིས་མི་གནོད་ཞེས་པའོ། །འགྲེལ་བའི་
ཟིན་བྲིས་སུ་མངོན་པའི་ལེའུ་དང་མདོ་སྡེའི་ལེའུ་གོ་རིམ་ཡི་གེ་ནོར་
རོ། །སྤྱིར་ལྔ་བརྒྱ་ཐ་མ་ལ་ལྔ་བརྒྱ་ཕྱི་མ་ལྔ་དང་རྟགས་ཙམ་ལེའུ་དང་
བསྟན་པ་ལོ་སྟོང་དང་ལྔ་བརྒྱ་གནས་པར་གསུངས་པའི་ལྔ་བརྒྱ་ཕྱི་མ་
སོགས་མ་བཞག་ན་བྱམས་པ་སེང་གེ་སྒྲའི་མདོ་ལས་བསྟན་པའི་ལྔ་
བརྒྱ་ཐ་མ་དང་ཤེར་མདོ་ལས་བསྟན་པ་བྱང་ནས་བྱང་དུ་དར་བར་
གསུངས་པའི་ལྔ་བརྒྱ་ཐ་མ་དང་ལྔ་བརྒྱ་ཐ་མའི་དུས་མཉམ་མེད་ཇོ་བོ་
ཆེན་པོ་བྱོན་པར་གསུངས་པའི་ལྔ་བརྒྱ་ཐ་མ་དང་ཁྲོ་བོ་རྣམ་པར་རྒྱལ་
བའི་རྟོག་པ་གསང་བའི་རྒྱུད་དང་གཏམ་རྒྱུད་ཀྱི་རྟོག་པ་སོགས་སུ་རྗེ་
བླ་མ་ལྔ་བརྒྱ་ཐ་མའི་དུས་སུ་བྱོན་པར་གསུངས་པའི་ལྔ་བརྒྱ་ཐ་མ་དང་
ད་ལྟ་རབ་བྱུང་བཅོ་ལྔ་བ་ཚུལ་ཁྲིམས་ལེའུའི་དུས་ཡིན་པ་ཆེས་འགྲིག་
དཀའ་བས་སོ། ། འགྲེལ་བའི་ཟིན་བྲིས་སུ་ད་ལྟ་ཚུལ་ཁྲིམས་ལེའུའི་
དཀྱིལ་ཙམ་དུ་སླེབས་ཞེས་པ་དང་མཛོད་མཐའ་དཔྱོད་ལས་ཚུལ་་་་
ཁྲིམས་ལེའུའི་ལོ་གཅིག་འདས་ཞེས་གསུངས་པ་གཉིས་གུང་བསྒྲིགས་
520



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ནས་ཞིབ་ཆ་དགོས་སོ། །ཐེག་ཆེན་སྦྱོར་བའི་ཡོན་ཏན་བཅུ་བཞི་ནི་ཚེ་
འདིར་ཐེག་ཆེན་སྦྱོར་བ་ཐོབ་པས་ཚེ་རབས་གཞན་དུ་བདུད་ཀྱི་མཐུ་
བཅོམ་ལྡན་པའི་ཡོན་ཏན་འབྱུང་པ་དང་ཚེ་རབས་གཞན་དུ་སྦྱོར་བ་
རྒྱས་པར་སངས་རྒྱས་ཀྱིས་དགོང་བའི་ཡོན་ཏན་དང་ཚེ་རབས་གཞན་
དུ་སྦྱོར་བ་རྒྱས་པར་སངས་རྒྱས་ཀྱིས་མངོན་སུམ་དུ་མཛད་པའི་ཡོན་
ཏན་དང་ཚེ་རབས་གཞན་དུ་རྫོགས་པའི་བྱང་ཆུབ་དང་ཉེ་བར་གྱུར་
པའི་ཡོན་ཏན་དང་དོན་ཆེན་པོ་སོགས་ཀྱི་ཡོན་ཏན་ཆེན་པོ་ལྔ་བོ་རེ་རེ་
ལ་དབྱེ་ན་བཞི་ཡོད་དེ། ཚེ་རབས་གཞན་དུ་སངས་རྒྱས་དང་མི་
འབྲལ་བའི་དོན་ཆེན་པོ་དང་ཚེ་རབས་གཞན་དུ་བདེ་འགྲོར་སྐྱེས་པའི་
ཕན་ཡོན་ཆེ་བ་དང་ཚེ་རབས་གཞན་དུ་འཚང་རྒྱུ་བའི་འབྲས་བུ་ཆེ་བ་
དང་ཚེ་རབས་གཞན་དུ་སངས་རྒྱས་པ་གཞན་དོན་ལ་ཞུགས་པའི་རྣམ་
པར་སྨིན་པ་ཆེ་བ་བཞི་ཡོད་པའི་ཕྱིར་རོ། །ཚེ་རབས་གཞན་དུ་རང་
གང་དུ་སྐྱེ་འགྱུར་གྱི་ཡུལ་དུ་ཡུམ་འདྲི་བ་སོགས་ཀྱི་ཡོན་ཏན་དང་ཚེ་
རབས་གཞན་དུ་ཕྱིན་དྲུག་སོགས་ཡོན་ཏན་ཐམས་ཅད་རྫོགས་པའི་
ཡོན་ཏན་དང་ཚེ་རབས་གཞན་དུ་ཡུམ་གཞན་ལ་སྨྲས་པའི་སྐྱེས་བུ་
ཉིད་ཀྱི་ཡོན་ཏན་དང་ཚེ་རབས་གཞན་དུ་བདུད་ཀྱིས་རྫོགས་བྱང་ལས་
མི་ཕྱེད་པ་ཉིད་ཀྱི་ཡོན་ཏན་དང་ཚེ་རབས་གཞན་དུ་སྐྱེ་བོ་མང་བོ་བླ་
མེད་བྱང་ཆུབ་ལ་འགོད་པ་སོགས་ཀྱི་ཡོན་ཏན་དང་ཚེ་རབས་གཞན་
དུ་གཞན་དོན་སྒྲུབ་པར་དམ་བཅའ་བ་ལྟར་དངོས་སུ་སྒྲུབ་པའི་ཡོན་
ཏན་དང་ཚེ་རབས་གཞན་དུ་འཚང་རྒྱ་བ་ཉིད་ཡོངས་སུ་འཛིན་པའི་
521



བྱང་ཆུབ་ལོ་མ་དཔེ་ཚོགས།
ཡོན་ཏན་དང་ཚེ་རབས་གཞན་དུ་སྦྱིན་པ་གཏོང་བ་སོགས་སེམས་ཅན་
གྱི་དོན་སྒྲུབ་པའི་ཡོན་ཏན་དང་ཚེ་རབས་གཞན་དུ་ཡུམ་ངེས་པར་
འཛིན་པའི་ཡོན་ཏན་དང་བཅུ་བཞིའོ། །བྱང་སེམས་ཆོས་ཅན་དང༌
ཡོན་ཏན་རྣམས་བསྒྲུབ་བྱའི་ཆོས་སུ་བྱས་ཏེ་རྟགས་བཅུ་བཞི་རིམ་པར་
སྦྱར་བ་སྒོམ་པའི་སྐབས་སུ་སངས་རྒྱས་ཀྱིས་བྱིན་གྱིས་བརླབས་ པ་
འཐོབ་པའི་ཕྱིར་དང་དེ་བཞིན་གཤེགས་རྣམས་ཀྱིས་དགོངས་པའི་
ཕྱིར་དང་སངས་རྒྱས་ཀྱིས་སྤྱན་རྣམས་ཀྱིས་གཟིགས་པའི་ཕྱིར་དང་དེ་
བཞིན་གཤེགས་པ་དང་ཉེ་བར་གྱུར་པའི་ཕྱིར་དང་ཡུམ་བྲིས་ཏེ་འཆང་
ཞིང་མཆོད་པའི་བར་ཡོན་ཏན་ཆེན་པོ་འཐོབ་པའི་ཕྱིར་དང་དེ་བཞིན་
གཤེགས་པའི་བྱ་བ་བྱེད་པ་འཐོབ་པའི་ཕྱིར་དང་སྒྲིབ་གཉིས་ཀྱི་གཉེན་
པོའི་ཆོས་ཡོངས་སུ་རྫོགས་པའི་ཕྱིར་དང་དེ་བཞིན་གཤེགས་པ་རྣམས་
ལས་རྣམ་མཁྱེན་གྱི་གཏམ་བརྗོད་པ་རྙེད་པའི་ཕྱིར་དང་སངས་རྒྱས་
ཀྱིས་གྲོགས་མགོན་མཛད་པ་དང་འཇིག་རྟེན་ལས་འདས་པའི་ཆོས་
འཚོལ་བའི་དགའ་བ་སྐྱབས་གསུམ་ལ་བརྟེན་པ་དང་འཐོབ་པའི་ཕྱིར་
དང་དགེ་བ་ལ་སེམས་འཇུག་པའི་དགའ་བ་རྒྱ་ཆེན་པོ་སྐྱེ་བའི་ཕྱིར་
དང་སངས་རྒྱས་རྣམས་ཀྱི་སྤྱན་སྔར་སྲོག་ཆགས་མང་བོ་བྱང་ཆུབ་ལ་
འགོད་པར་བྱའོ་ཞེས་ཁས་བླངས་པ་ལ་རྗེས་སུ་ཡི་རང་བར་མཛད་
པའི་ཕྱིར་དང་ཆོས་ཟབ་མོ་དང་རྒྱ་ཆེ་བ་མངོན་པར་འདོད་ཅིང་ལྷག་
པར་འདོད་པའི་ཕྱིར་དང་སེམས་ཅན་གྱི་དོན་བྱེད་པའི་ནུས་པ་ཁྱད་
པར་འཐོབ་པའི་ཕྱིར་སྔོན་གྱི་ཕྱིན་དྲུག་ལ་བརྩོན་པ་མི་འདོར་་་་
522



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འཐོབ་པའི་ཕྱིར་ཞེས་འགོད་དོ། ། སྦྱོར་བའི་འགལ་རྐྱེན་རང་ལ་་་་
བརྟེན་པ་ཉེར་གཅིག་གི་སྦྱོར་བ་སྒོམ་ཚེ་སྤོབས་པ་བུལ་བའི་སྐྱོན་ལེ་ལོ་
དང་སྤོབས་པ་ཧ་ཅང་མྱུར་བའི་ང་རྒྱལ་དང་ལུས་ཀྱི་གནས་ངན་ལེན་
གྱི་རྣམ་གཡེང་སེམས་ཀྱི་གནས་ངན་ལེན་གྱི་རྣམ་གཡེང་སོགས་དང་
ལུས་ཀྱི་གནས་ངན་ལེན་གསུམ་དང་སེམས་ཀྱི་གནས་ངན་ལེན་གསུམ་
གྱིས་བསྐྱེད་པའི་ཁ་ཏོན་བྱེད་པ་འཆད་པ་འཛིན་པ་ཡིད་ལ་བྱེད་པ་
དང་ཐེག་ཆེན་ལས་ཉམས་པའི་རྒྱུ་བདུན་ནི་ལས་དང་བོ་བས་ཡུམ་
སྤོངས་པའི་རྒྱུ་མཚན་འཛིན་པའི་ཆོས་སྤོངས་པའི་རྒྱུའི་བློ་དང་ལས་
དང་བོ་བས་རྣམ་མཁྱེན་གྱི་རྒྱུ་དོར་ནས་དམན་པའི་སྡེ་སྣོད་ལ་འཇུག་
པའི་བློ་དང་ལས་དང་བོ་བས་འབྲས་བུ་རྣམ་མཁྱེན་དོར་ནས་དམན་
པའི་སྡེ་སྣོད་ལ་འཇུག་པའི་བློ་དང་ལས་དང་བོ་བས་ཡུམ་ནས་རྒྱུ་་
འབྲས་དེ་གཉིས་འཚོལ་བ་དོར་ནས་དམན་པའི་སྡེ་སྣོད་ལས་དེ་གཉིས་
འཚོལ་བའི་བློ་དང་ལས་དང་བོ་བས་དམན་པའི་སྡེ་སྣོད་ལས་ཆེད་དུ་
བྱ་བ་རྣམ་མཁྱེན་འཚོལ་བའི་བློ་དང་ལས་དང་བོ་བས་དམན་པའི་སྡེ་
སྣོད་ལས་ཆེད་དུ་བྱ་བ་རྣམ་མཁྱེན་གྱི་རྒྱུ་འཚོལ་བའི་བློ་དང་ལས་དང་
བོ་བས་དམན་པའི་སྡེ་སྣོད་ལས་ཆེད་དུ་བྱ་བ་འབྲས་བུ་ཆོས་ལོངས་
སྤྲུལ་གསུམ་འཚོལ་བའི་བློ་དང་། ཐེག་ཆེན་ལས་གཡེང་བའི་རྒྱུ་
བརྒྱད་ནི་ཡུལ་མང་བོ་ལ་བདེན་པར་ཞེན་པའི་བློ་དང་བྲིས་མ་ཟིན་
པའི་ཡི་གེ་ལ་ཡུམ་དུ་བདེན་པར་ཞེན་པའི་བློ་དང་རྟེན་འབྲེལ་ལ་ཐ་
སྙད་དུ་ཡང་དངོས་པོ་མེད་པ་ལ་གནས་ལུགས་ཀྱི་དོན་དུ་མངོན་པར་
523



བྱང་ཆུབ་ལོ་མ་དཔེ་ཚོགས།།
ཞེན་པའི་བློ་དང་བྲིས་ཟིན་པའི་ཡེ་གེ་ལ་ཡུམ་དུ་བདེན་པར་ཞེན་པའི་
བློ་དང་ཡི་གེ་མེད་པ་ཁོ་ན་ལ་ཡུམ་དུ་མངོན་པར་ཞེན་པའི་བློ་དང་གྲོང་
སོགས་ཆགས་པས་ཡིད་ལ་བྱེད་པའི་བློ་དང་རྙེད་པ་དང་བཀུར་སྟི་
དང་བསྟོད་པར་ཆགས་པའི་བློ་དང་བདུད་ཀྱིས་བསྟན་པའི་སྡེ་སྣོད་
ལས་སངས་རྒྱས་ཐོབ་པའི་ཐབས་འཚོལ་བའི་བློ་དང་། འགལ་རྐྱེན་
གཞན་ལ་བསྟེན་པ་གསུམ་ནི་བདུད་ཀྱིས་སངས་རྒྱས་དང་བཀའ་ལ་དེ་
དང་མ་ཡིན་པར་འཛིན་དུ་བཅུག་པའི་བདུད་ལས་དང་བདུད་ཀྱིས་
སྟོང་ཉིད་མ་ཡིན་པའི་ཆོས་རྣམས་བསྒོམ་པ་སྟོང་ཉིད་བསྒོམ་པར་
འཛིན་དུ་བཅུག་པའི་བདུད་ལས་དང་བདུད་ཀྱིས་རང་ཉིད་སངས་
རྒྱས་སུ་འཛིན་དུ་བཅུག་པའི་བདུད་ལས་སོ། །མཐུན་རྐྱེན་མ་ཚང་བ་
ཉེར་གསུམ་ནི་རང་གཞན་གཉིས་ཀར་བརྟེན་པ་ཉེར་གཅིག་ནི་ཡུམ་
ཉན་འདུན་ཆེ་ལ་འཆད་པ་བོ་ལེ་ལོ་ཆེ་བས་ཉན་འཆད་ཉམས་པ་དང་
ཡུལ་འདིར་ཉན་འདོད་པ་ལ་ཡུལ་གཞན་དུ་འཆད་འདུན་གྱིས་ཉན་
འཆད་ཉམས་པ་དང་ཉན་པ་བོ་འདོད་ཆུང་ཆོག་ཤེས་དང་འཆད་པ་
བོ་དེ་ལས་བཟློག་པས་ཉན་འཆད་ཉམས་པ་དང་ཉན་པོ་སྦྱངས་ཡོན་
བཅུ་གཉིས་ལྡན་པ་དང་འཆད་པོ་དེ་ལས་བཟློག་པས་ཉན་འཆད་
ཉམས་པ་དང་ཉན་པ་བོ་དད་འདུན་གྱིས་ཡུམ་འདྲི་བ་སོགས་འདོད་
པ་དང་འཆད་པ་བོ་དེ་ལས་བཟློག་པས་ཉན་འཆད་ཉམས་པ་དང་
ཉན་པ་བོ་ཡོ་བྱད་ཐམས་ཅད་གཞན་ལ་གཏོང་བ་དང་འཆད་པ་བོ་དེ་
ལ་སེར་སྣ་བྱེད་པས་ཉན་འཆད་ཉམས་པ་དང་ཆོས་གོས་སོགས་འཆད་
524



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པོ་ལ་སྦྱིན་འདོད་པ་དང་འཆད་པོས་ལེན་མི་འདོད་པས་ཉན་འཆད་
ཉམས་པ་དང་ཉན་པ་བོ་ལ་རྒྱས་བཤད་མི་དགོས་པ་དང་འཆད་པོས་
རྒྱས་བཤད་འདོད་པས་ཉན་འཆད་ཉམས་པ་དང༌། ཉན་བོས་་་་
གསུང་རབ་ཡན་ལག་བཅུ་གཉིས་སོགས་ཤེས་པ་དང་འཆད་པོས་དེ་
ལྟར་མི་ཤེས་པས་ཉན་འཆད་ཉམས་པ་དང་ཉན་པ་བོ་ཕྱིན་དྲུག་དང་
ལྡན་ཞིང་དེ་ལ་སློབ་པར་འདོད་པ་དང་འཆད་པོ་ཕྱིན་དྲུག་མི་ལྡན་
ཞིང་སློབ་མི་འདོད་པས་ཉན་འཆད་ཉམས་པ་དང་། ཉན་པོ་ཕྱིན་
དྲུག་གི་ཐབས་ལ་མཁས་ཞིང་ཐབས་མཁས་དེ་དོན་དུ་གཉེར་བ་དང་
འཆད་པོ་དེ་ལས་བཟློག་པས་ཉིན་འཆད་ཉམས་པ་དང་ ཉན་་་་་
གཟུངས་ཐོབ་པ་དང་འཆད་པོ་གཟུངས་མ་ཐོབ་པས་ཉན་འཆད་་་
ཉམས་པ་དང་ཉན་པོ་ཡུམ་ཡི་གེ་འདྲི་བ་སོགས་འདོད་པ་དང་འཆད་
པོ་ཡུམ་ཡི་གེ་འདྲི་བ་སོགས་མི་འདོད་པས་ཉན་འཆད་ཉམས་པ་དང་
ཉན་པོ་སྒྲིབ་པ་ལྔ་དང་བྲལ་བ་དང་འཆད་པོ་སྒྲིབ་པ་ལྔ་དང་མ་བྲལ་
བས་ཉན་འཆད་ཉམས་པའོ། ། རང་ཁོ་ནར་བརྟེན་པ་གཉིས་་་་་
གཞན་དོན་དུ་ངན་སོང་དུ་འགྲོ་བ་ལ་སྐྱོ་བ་དང་རང་དོན་དུ་བདེ་
འགྲོར་འགྲོ་བ་དང་རྒྱུན་ཞུགས་སོགས་མངོན་དུ་བྱེད་པ་ལ་ཡིད་བྱེད་
སྐྱེད་པའོ། །འཆད་པ་བོ་དབེན་པར་དགའ་བ་དང་ཉན་པོ་འདུ་འཛི་
ལ་དགའ་བས་འཆད་ཉན་ཉམས་པ་དང་འཆད་པ་བོས་འཆད་མི་
འདོད་པ་དང་ཉན་པ་བོས་ཉན་འདོད་པས་འཆད་ཉན་ཉམས་པ་
དང་། འཆད་པ་བོས་འབུལ་བ་འདོད་པ་དང་ཉན་པ་པོས་འབུལ་
525



བྱང་ཆུབ་ལ་མ་དཔེ་ཚོགས།
མི་འདོད་པའི་འཆད་ཉན་ཉམས་པ་དང༌། འཆད་པ་བོ་སྲོག་བར་
ཆད་ཡོད་པར་འགྲོར་འདོད་པ་དང་ཉན་པ་བོ་དེ་ལྟར་མི་འདོད་པས་
འཆད་ཉན་ཉམས་པ་དང་འཆད་པ་བོ་མུ་གེ་འབྱུང་སར་འགྲོར་འདོད་
པ་དང་ཉན་པ་བོ་དེ་ལྟར་མི་འདོད་པས་འཆད་ཉན་ཉམས་པ་དང་།
འཆད་པ་བོ་ཆོམ་རྐུན་གཅན་གཟན་སོགས་ཡོད་སར་འགྲོར་འདོད་པ་
དང་ཉན་པ་བོ་དེ་ལྟར་མི་འདོད་པས་འཆད་ཉན་ཉམས་པ་དང་།
འཆད་པ་བོས་རང་ལ་བསོད་སྙོམས་སྟེར་བའི་ཁྱིམ་ལ་ལྟ་བས་ཡིད་
བདེ་བ་དང་ཉན་པ་བོ་དེས་ཡིད་མི་བདེ་བས་འཆད་ཉན་ཉམས་པ་སྟེ་
སྦྱོར་སྐྱོན་ཞེ་དྲུག་གསུངས་སོ། །བདུད་ལས་དངོས་བཞི། གཞན་ཞེ་
གཉིས་བདུད་ལས་ཆ་འདྲ་ཙམ་མོ། །བློ་གྲོས་ཚང་ནས་སྐྱོན་ཞེ་དྲུག་ལ་
སྐྱེ་གནས་བར་ཆད་གསུམ་ཡོད་གསུངས་པ། སྡོམ་ལས། སྦྱོར་བ་
རྒྱུད་ལྡན་ལ་ཡོད་ཕྱིར་ཞེས་པ་དང་། འགལ་བ་དང་ཞེ་དྲུག་ལ་་་
བདུད་ལས་དངོས་ཡོད་གསུངས་པའང་རང་བརྟེན་ཁོ་ན་རྣམས་དང་
ཚིག་ཀྱང་འགལ་བས་དཔྱད། ཡང་ཉམས་པའི་རྒྱུ་བདུན་བྱ་་་་
སེམས་ཀྱི་རྒྱུད་ཀྱིས་བསྡུས་པ་ཡིན་པས་ཞེ་དྲུག་ལ་སྐྱེ་བའི་བར་ཆད་
བཞག་པ་ཡང་ནང་འགལ་ལོ། །སྤྱིར་སྒྲིབ་པ་ལ་ལམ་རྒྱུད་ལ་སྐྱེ་བ་དང་
གནས་པ་དང་ཁྱད་པར་དུ་འགྲོ་བ་ཅི་རིགས་ལ་བར་དུ་གཅོད་པའི་
རིགས་གནས་ཀྱིས་ཁྱབ་པས་སྦྱོར་སྐྱོན་མངོན་གྱུར་པའི་བློ་མ་དག་ས་
བདུན་དང་ཕྲ་མོ་རྒྱུན་མཐའི་སྔ་ལོགས་བར་དུ་ཡོད་པས་འདིར་བསྟན་
སྦྱོར་སྐྱོན་དུ་གྱུར་པའི་བདེན་འཛིན་སོགས་ལ་ས་མཚམས་གསུངས་
526



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཚུལ་གྱི་སྟེང་ནས་དཔྱད་ན་མངོན་གྱུར་པ་ལ་དགོངས་སོ། །གསེར་
སྡོམ་ལས། གསེར་འཕྲེང་གི་འདི་དག་གནས་ངན་ལེན་དུ་བཞག་པ་
ནི་ཕྱོགས་གཅིག་པའོ། །ཞེས་པད་ཡིག་བྱས་པ་དང་ལུས་ཡིད་ཀྱི་སྐྱོན་
གཉིས་དེའི་ཕྱོགས་སུ་བཞག་པ་དང་ཉམས་པའི་རྒྱུ་བདུན་གྱི་གཉིས་པ་
རྒྱུ་འབྲས་ལ་སྦྱོར་བ་དང་ཐ་མ་རྒྱུ་དང་སྐུ་གསུམ་ལ་སྦྱར་བ་དང་དར་
དབྱངས་དབུ་སོགས་ལ་བཅིངས་པ་དབུ་སོགས་སྒྲེངས་པར་བྱས་པ་
དང་ཉམས་པའི་རྒྱུ་དང་དོར་བའི་རྒྱུ་སོ་སོར་བྱས་པ་དང་བཅུ་ཚན་
བཞི་བའི་ཐ་མ་བཞི་ཟེར་དགོས་པ་ལ་བཅུ་ཚན་བཞིའི་ཐ་མ་བཞི་ཟེར་
བ་དང་དྲུག་ཚན་དང་བོ་གསུམ་ཟེར་མི་དགོས་པ་དྲུག་ཚན་དང་བོ་
གསུམ་ཟེར་བ་སོགས་མི་འཐད་དེ། གསེར་འཕྲེང་ལས་ངག་གི་་་
གནས་ངན་ལེན་ཞེས་དང་སྔ་མ་བཞི་རྒྱུ་དང་ཞེས་དང་ཆོས་ལོངས་
སྤྲུལ་གསུམ་དང་དར་དབྱངས་བཅིངས་པ་ཞེས་དང་འདོར་བའི་རྒྱུར་
བྱས་ནས་ཞེས་སོགས་གསུངས་པའི་ཕྱིར། ཤེར་སྒྲོན་ལས་ཁ་ཏོན་
བྱེད་པ་ལ་སོགས་པ་ཞེས་དང་གསེར་འཕྲེང་ལས་སྔ་ཕྱིའི་རྒྱུ་འབྲས་ལ་
བཟློས་སྤོངས་མཛད་ པས་ སྡོམ་དགག་ལས་ཁ་ཏོན་ལ་སོགས་སྒྲ་མི་
འཐད་ཟེར་བ་དང་ཆོས་ལོངས་སྤྲུལ་ལས་ཉམས་པ་འབྲས་བུ་ལ་སྦྱར་
རིགས་ཟེར་མི་འཐད་དོ། །འགལ་རྐྱེན་ཉེར་གསུམ་ལ་རང་ལ་བརྟེན་
པ་དང་གཞན་ལ་བརྟེན་གཉིས་རིམ་བཞིན་བཅུ་ཚན་དང་བོ་གཉིས་
དང་ཞེ་དྲུག་གི་ཐ་མ་གསུམ་མོ། །སྦྱོར་སྐྱོན་དང་བོའི་ལེ་ལོ་དང་གཉིས་
པའི་ང་རྒྱལ་གཉིས་ཡུལ་ཅན་ལ་སྦྱར་ན་སྤོབས་པ་དང་ཡུལ་ལ་སྦྱར་ན་
527



བྱང་ཆུབ་ལོ་མ་དཔེ་ཚོགས།
དོན་ཤེས་པ་ལ་བར་དུ་གཅོད་པའི་དབང་དུ་བྱས་པའི་སྦྱོར་སྐྱོན་དུ་
གསུངས་སོ། ། གླལ་བ་རྒོད་པ་དང་ཀུ་རེ་བྱེད་བཞིན་ཡུམ་འདྲི་བ་་
སོགས་ཀྱི་ལུས་ལས་སུ་གྱུར་པའི་དེ་དང་བཞིའི་ཕྱི་མ་གཉིས་གྲངས་
གཅིག་ཏུ་བགྲངས་ནས་དེ་གསུམ་ལ་སྒོ་གསུམ་གྱི་དབང་དུ་བྱས་པའམ་
གནས་ངན་ལེན་གྱི་དབང་དུ་བྱས་པའི་སྐྱོན་ཞེས་གསུངས་སོ། །ཐེག་
ཆེན་ལས་ཉམས་པའི་རྒྱུ་བདུན་ལས་དང་བོ་ཐེག་ཆེན་ལ་སྐུར་བ་་་
འདེབས་ཆོས་ཕུང་དང་འོག་མ་དྲུག་རིམ་བཞིན་འབྲས་བུ་རྣམ་མཁྱེན་
དང་དེ་གཉིས་ཀྱི་འབྲེལ་བ་དང་ཆེད་དུ་བྱ་བ་རྣམ་མཁྱེན་སོགས་ཀྱི་རྒྱུ་
དང་རྒྱུ་དེ་དང་དེའི་འབྲས་བུའི་ཆེད་དུ་བྱ་བ་རྣམ་མཁྱེན་སོགས་ཀྱི་
འབྲེལ་བ་དང་ཆེད་དུ་བྱ་བ་འབྲས་བུ་ཆོས་ལོངས་སྤྲུལ་གསུམ་ལས་
ཉམས་པའི་ལྡོག་ཆ་ནས་སྐྱོན་དུ་གསུངས་པ་ཙམ་མོ་ཞེས་གསུངས་པས་
དྲུག་གི་དང་བོ་གཉིས་ཡིན་ཁྱབ་མཉམ་དང་ཐ་མ་གསུམ་ཡང་ཡིན་
ཁྱབ་མཉམ་ཡིན་ནོ། །འོན་ཀྱང་དེ་དྲུག་ཀས་ཤེར་ཕྱིན་དོར་ནས་དང་
བོ་གཉིས་ཀྱིས་དམན་པའི་སྡེ་སྣོད་ལས་ཐེག་ཆེན་གྱི་འབྲས་བུ་དོན་དུ་
གཉེར་བ་དང་གསུམ་པས་ཐེག་ཆེན་གྱིས་ཐབས་མཁས་དོན་དུ་གཉེར་
བ་དང་ཐ་མ་གསུམ་གྱིས་དེ་ལས་རྣམ་མཁྱེན་དོན་དུ་གཉེར་བས་སྔར་
རྒྱུ་འབྲས་ལ་སྦྱར་ནས་གསུམ་དང་ཕྱིས་རྒྱུ་འབྲས་ལ་སྦྱར་ནས་གསུམ་
གསུངས་པ་མི་ཟློས་སོ། ། ཐེག་ཆེན་ལས་གཡོ་བའི་རྒྱུ་བརྒྱད་ནི་་་་་
གཟུགས་ནས་རྣམ་མཁྱེན་གྱི་བར་ལ་བདེན་གྲུབ་ཏུ་འཛིན་པ་སོགས་ཀྱི་
དེ་དང་ཡི་གེ་འདྲི་བཞིན་པ་ལ་ཡུམ་དུ་བདེན་པར་ཞེན་པ་སོགས་ཀྱི་དེ་
528



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དང་ཐ་སྙད་དུ་ཡང་རྟེན་འབྲེལ་གྱི་དངོས་པོའི་འཛིན་པ་ཞིག་ཙམ་ལ་
རིང་དུ་བདེན་པར་ཞེན་པ་སོགས་ཀྱི་དེ་དང་བྲིས་ཟིན་པའི་ཡི་གེ་ལ་
ཡུམ་དུ་བདེན་པར་ཞེན་པ་སོགས་ཀྱི་དེ་དང་ཡི་གེ་ཐ་སྙད་དུ་ཡང་མེད་
པ་ལ་ཡུམ་དུ་བདེན་པར་ཞེན་པ་སོགས་ཀྱི་དེ་དང་ཁྱིམ་གཅིག་ལ་་
སོགས་པའི་གྲོང་དང་བཟོ་རིགས་བཅོ་བརྒྱད་ཡོད་པའི་གྲོང་ཁྱེར་དང་
ཚོང་འདུས་མང་བོ་ཡོད་པའི་གྲོང་རྡལ་དང་མི་རིགས་བཞི་ཡོད་པའི་
ཡུལ་ལྗོངས་སོགས་ལ་བདེན་པར་ཞེན་པ་སོགས་ཀྱི་དེ་དང་རྙེད་བཀུར་
གྲགས་སྙན་ལ་ཆགས་པའི་དེ་དང་བདུད་ཀྱིས་བསྟན་པའི་ཆོས་ལོག་
ལས་བྱང་ཆུབ་ཐོབ་བྱེད་ཀྱི་ཐབས་མཁས་འཚོལ་བའི་སྦྱོར་སྐྱོན་་་་་་
དེའོ། །ཐ་མ་འདི་སྔར་བཤད་པའི་རྒྱུ་བདུན་གྱི་སྟེང་དུ་བསྣན་ནས་
ཉམས་པའི་རྒྱུ་བརྒྱད་དང་གཡེང་བའི་རྒྱུ་བདུན་ཞེས་བགྲངས་ཆོག་
པར་ཡང་གསེར་འཕྲེང་དུ་གསུངས་སོ། །གཡེང་བའི་རྒྱུ་བརྒྱད་ཀྱི་ཐ་
མ་དང་ཆོས་ཡུམ་དང་གང་ཟག་སངས་རྒྱས་གཉིས་ཀྱི་བར་དུ་འབྱེད་
པའི་སྐྱོན་ཞེ་བཞི་བ་དང་ཤེར་ཕྱིན་བཅོས་མ་ལ་ཤེར་ཕྱིན་རྣལ་མར་
འཛིན་པའི་སྐྱོན་ཞེ་ལྔ་བ་དང་བདུད་སངས་རྒྱས་སུ་བཅོས་པ་ལ་་་
སངས་རྒྱས་སུ་ཡིད་ཆེས་པའི་སྐྱོན་ཞེ་དྲུག་པ་དང་བཞི་བདུད་ལས་
དངོས་པོ་མཐུན་རྐྱེན་མ་ཚང་བ་ཉེར་གསུམ་ལ་རང་ཁོ་ནར་བརྟེན་པ་
དང་རང་གཞན་གཉིས་ཀར་བརྟེན་པ་གཉིས་ལས་རིམ་བཞིན་བཅུ་
ཚན་བཞི་བའི་ལྔ་དྲུག་གཉིས་དང་ལྷག་མ་ཉེར་གཅིག་གོ། རྣམ་
བཤད་ལས་སློབ་དཔོན་ལ་བརྟེན་པ་བཅུ་བཞི་དང་རང་ཁོ་ནར་བརྟེན་
529



བྱང་ཆུབ་ལོ་མ་དཔེ་ཚོགས།
པ་གཉིས་དང་རང་གཞན་གཉིས་ཀར་བརྟེན་པ་བདུན་ཞེས་བགྲངས་
པ་དང༌། སྔར་གྱི་གསེར་འཕྲེང་གི་འདྲེན་ཚུལ་དེ་དང་གཞན་ཡང་
གསེར་འཕྲེང་དུ་ཉན་པ་བོ་དང་འབྲེལ་བ་བཅུ་བཞི་དང་འཆད་པ་བོ་
དང་འབྲེལ་བ་བདུན་དང་རང་ཁོ་ནར་བརྟེན་པ་གཉིས་ཞེས་འདྲེན་
ཚུལ་དག་གང་བྱས་ཀྱང་ཆོག་ཏེ་སློབ་དཔོན་ལ་བརྟེན་པའི་བཅུ་བཞི་
དང་སྔ་མ་ཉན་པ་བོ་དང་འབྲེལ་བའི་བཅུ་བཞི་གཉིས་དོན་གཅིག་
དང་རང་གཞན་གཉིས་ཀར་བརྟེན་པའི་བདུན་དང་སྔ་མ་འཆད་པ་བོ་
དང་འགྲེལ་བའི་བདུན་གཉིས་དོན་གཅིག་དང་རང་ཁོ་ནར་བརྟེན་
པར་བཤད་ པ་ གཉིས་ ཀྱང་ དོན་ གཅིག་ ཏུ་ བབས་ པའི་ ཕྱིར་རོ། །
གསེར་འཕྲེང་དུ་འགྲེལ་བ་ལས། གྲངས་བཞིན་དུ་ཉན་པ་བོ་དང་
འཆད་པ་བོ་དག་ཞེས་པའི་ཉན་པ་བོ་དང་འབྲེལ་པའི་སྐྱོན་དང་་་་
འཆད་པ་བོ་དང་འགྲེལ་བའི་སྐྱོན་དང་ཞེས་པའི་སྔ་ཕྱི་ཚོགས་པ་དང་
འབྲེལ་བའི་སྐྱོན་གསུམ་མཐུན་རྐྱེན་མ་ཚང་བའི་ཉེར་གཅིག་གི་འོག་མ་
གཉིས་ལ་སོགས་ལ་སྦྱར་དགོས་གསུངས་སོ། །ཉི་ཁྲི་སོགས་ལས་ཕྱིའི་
རྐྱེན་སངས་རྒྱས་བྱང་སེམས་ཀྱིས་ཕྱིའི་མི་དང་མི་མ་ཡིན་གྱི་གནོད་པ་
ལས་ སྲུང་ པ་ དང་ ཕྱིའི་ འབྱུང་ བའི་ གནོད་ པ་ ལས་ སྐྱོབ་ པ་ དང་།
རང་གི་འབྱུང་བའི་གནོད་པ་ལས་སྦ་བར་མཛད་པས་སམ་མཐོང་ཆོས་
མྱོང་འགྱུར་དང་སྐྱེ་ནས་མྱོང་འགྱུར་དང་ལན་གྲངས་གཞན་ལ་མྱོང་
འགྱུར་གྱི་མི་དགེ་བའི་ལས་གསུམ་ལས་སྲུང་སྐྱོབས་སྦ་གསུམ་མཛད་
པས་སྦྱོར་བ་སྒོམ་པ་བོ་ལ་བདུད་ཀྱི་བར་ཆད་ཀྱིས་མི་ཚུགས་པར་་
530



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གསུངས་སོ། །སྡུད་པ་ལས་ཀྱང་ནང་གི་སྟོང་ཉིད་རྟོགས་པའི་བློ་དང་
སེམས་ཅན་གཞན་གྱི་དོན་ཡོངས་སུ་མི་གཏོང་བའི་བྱམས་སྙིང་རྗེ་
སོགས་དང་སངས་རྒྱས་ཀྱིས་ཇི་སྐད་གསུངས་པ་བཞིན་སྒྲུབ་པ་ལག་་
ལེན་དུ་བྱེད་པ་དང་། སངས་རྒྱས་བྱང་སེམས་ཀྱིས་རྒྱུད་བྱིན་གྱིས་
བརླབས་པ་དང་ལྡན་པ་བཞིས་སྦྱོར་བ་སྒོམ་པ་བོ་ལ་བདུད་ཀྱི་བར་
ཆད་ཀྱིས་མི་ཚུགས་པར་གསུངས་སོ། །ཀུ་མ་ར་ཤིས་ཚིག་ཟིན་ལ་ཤེས་
མཚན་ཕྱོགས་ཆོས་བྱེད་མཚན་རྗེས་ཁྱབ་ཁྱད་མཚན་ལྡོག་ཁྱབ་ངོ་བོ་
ཉིད་མཚན་དཔག་བྱ་རང་རྒྱུད་ལ་གཏན་ལ་འབེབས་པར་མཁྱེན་་་་
གསུམ་ཆོས་ཅན་དང་གཞན་རྒྱུད་ལ་གཏན་ལ་འབེབས་པར་སྐྱེས་བུ་
ཆོས་ཅན་ཞེས་གསུངས་ཀྱང་ཞེ་འདོད་ལ་རྩ་བའི་དངོས་བསྟན་རྣམ་
པར་བཞག་འཇོག་གི་མཚན་མཚོན་དངོས་དང་འབྲས་བུས་རྒྱུ་མཚོན་
ཚུལ་དུ་བྱས་ནས་སྦྱོར་བ་སྒོམ་པ་བོའི་སྐྱེས་བུ་ཆེན་པོའི་རང་ལ་རང་
རྒྱུད་ཀྱི་མཁྱེན་གསུམ་སྦྱོར་བ་ཆོས་ཅན། དོན་གཉིས་ཕུན་ཚོགས་
སྒྲུབ་བྱེད་ཀྱི་སྦྱོར་བའི་ངོ་བོ་ཉིད་སྐྱེས་ཏེ་དེ་བཞིན་གཤེགས་པས་སྦྱོར་
ཡུམ་ལ་བརྟེན་ནས་དེ་བཞིན་གཤེགས་པ་འབྱུང་བ་སོགས་ཤེས་པའི་
ཕྱིར་ཞེས་དང་། ཡང་དེ་ཆོས་ཅན། མི་མཐུན་ཕྱོགས་ཉན་རང་
ལས་ཁྱད་པར་དུ་འཕགས་ཏེ། བསམ་གྱིས་མི་ཁྱབ་སོགས་ཀྱི་ཁྱད་
པར་དང་ལྡན་པའི་ཕྱིར་ཞེས་དང་། ཡང་དེ་ཆོས་ཅན། ཐེག་ཆེན་
ཁོ་ན་ལ་ཡོད་དེ། ཕན་སྐྱོབ་སོགས་ཀྱི་བྱེད་ལས་ཁྱད་པར་ཅན་དང་
ལྡན་པའི་ཕྱིར་ཞེས་དང་། གཞན་རྒྱུད་ལ་གཏན་ལ་འབེབས་པར་
531



བྱང་ཆུབ་ལོ་མ་དཔེ་ཚོགས།
སྦྱོར་བ་བསྒོམ་པའི་སྐྱེས་བུ་ཆེན་པོ་ཆོས་ཅན། ཆོས་སྐུ་སྒྲུབ་བྱེད་ཀྱི་
སྦྱོར་བའི་ངོ་བོ་ཉིད་རྒྱུད་ལ་སྐྱེས་ཏེ། དེ་བཞིན་གཤེགས་པས་སྦྱོར་
ཡུམ་ལ་བརྟེན་ནས་དེ་བཞིན་གཤེགས་པ་འབྱུང་བ་སོགས་ཤེས་པའི་
ཕྱིར་ཞེས་དང༌། ཡང་དེ་ཆོས་ཅན། མི་མཐུན་ཕྱོགས་ཉན་རང་
ལས་ཁྱད་པར་དུ་འཕགས་པའི་རང་དོན་ཕུན་ཚོགས་སྒྲུབ་བྱེད་ཀྱི་སྦྱོར་
བའི་ངོ་བོ་ཉིད་རྒྱུད་ལ་སྐྱེས་ཏེ། བསམ་མི་ཁྱབ་སོགས་ཁྱད་པར་
དང་ལྡན་པའི་ཕྱིར་ཞེས་དང་། ཡང་དེ་ཆོས་ཅན་གཞན་དོན་ཕུན་
ཚོགས་སྒྲུབ་བྱེད་ཀྱི་སྦྱོར་བའི་ངོ་བོ་ཉིད་རྒྱུད་ལ་སྐྱེས་ཏེ་ཕན་བདེ་
སྐྱོབས་སོགས་ཀྱི་བྱེད་ལས་ཁྱད་པར་ཅན་དང་ལྡན་པའི་ཕྱིར། ཞེས་
དོན་སྦྱོར་ལྟ་བུ་ཙམ་རེ་འགོད་དོ་སྙམ་སྟེ། རེད་མདའ་བའི་ཊི་ཀ་
ལས་དེ་ནི་འདི་ལ་ཡང་མཚུངས་ཏེ་ཞེས་དང་། འདིས་ཀྱང་མཚན་
ཉིད་ཀྱི་སྦྱོར་བ་རྣམས་སངས་རྒྱས་བསྐྱེད་པའི་ནུས་ལྡན་དུ་མཚོན་པར་
འདོད་པ་ཡིན་ལ་ཞེས་དང༌། གསེར་འཕྲེང་དུ་སྒྲས་ཟིན་ནམ་ཚིག་
ཟིན་འགོག་པར་ཁྱབ་པ་མ་ངེས་པ་དང་སློབ་པར་རྣམ་མཁྱེན་མེད་པ་
དང་ཞེ་འདོད་འགོག་པར་ཁས་བླངས་ནང་འགལ་དང་ཆོས་ ཅན་་་་
རྟོགས་ན་བསྒྲུབ་བྱ་རྟོགས་པར་འགྱུར་བས་རྟགས་སྦྱོར་དོན་མེད་དུ་
ཐལ་བ་དང་འཁྲུལ་བ་འདི་དག་ཀྱང་འདིས་མཚན་མཚོན་དེ་དག་རྣམ་
པར་བཞག་འཇོག་མཚན་ཉིད་པར་བཟུང་བས་ནོངས་སོ་ཞེས་་་་་་་
གསུངས་པའི་ཕྱིར། སྡོམ་གྱི་ཤེར་འབྱུང་ཐད་དུ་མི་འདྲ་ཡང་མཁྱེན་
ཚུལ་མི་འདྲ་ཞེས་འདོན་དགོས། སྡོམ་ལས་གོ་མི་ནི་གོ་མི་འཆི་མེད་
532



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དེ་གསེར་འཕྲེང་དུ་མཁྱེན་གསུམ་སྦྱོར་བ་ཆོས་ཅན་དུ་འདོད་ནས་ཞེས་
གསུངས་པས། གསེར་སྡོམ་དང་དང་སྡོམ་དགག་ལས་ཚིག་ཟིན་
དང་ཞེ་འདོད་ལ་ཁྱད་པར་མ་ཕྱེ་བར་ཆོས་ཆོས་ཅན་ལ་རྩོད་པ་མི་
རིགས་སོ། །ཡིག་ཆ་དང་གུང་སྡོམ་ལས་བྱེད་ཁྱད་ལ་ཀུ་མ་རས་རྫས་
ལྡོག་སྦྱར་ཟེར་བ་མ་བཀག་པས་སྡོམ་དགག་ཀུ་མ་རས་དེ་ལྟར་མི་་
འདོད་ཟེར་བ་མི་འཐད་པར་ཤེས་སླའོ། ། རྗེས་ཁོང་ན་གནས་་་་་
གསལ་བར་བཏོན་པས་མཁྱེན་གསུམ་སྦྱོར་བ་དང་སྐྱེས་བུ་དང་སྐྱེས་བུ་
ཆེན་པོ་ཆོས་ཅན་ཞེས་མ་དག་པ་མིན་ནོ། །ཤེར་འབྱུང་གིས་ཀྱང་རྩ་
བའི་དངོས་བསྟན་གྱི་མཚན་མཚོན་རྣམ་པར་བཞག་འཇོག་མཚན་
ཉིད་པར་བྱས་ནས་ཤེས་མཚན་ཚོགས་སྦྱོར་ནས་དང་ཁྱད་མཚན་་་་
མཐོང་ལམ་ནས་དང་དེ་སྐད་ཅིག་གཉིས་པ་ནས་བྱེད་མཚན་དང་དེ་
ངོ་བོ་གོང་འཕེལ་དུ་སོང་བ་ནས་ངོ་བོ་ཉིད་མཚན་བཞག་པ་དེ་རྗེས་
ཡུལ་མི་འདྲ་བ་དང་ནོར་བ་དང་སྔ་ཕྱིར་འབྱུང་དགོས་པར་འཐད་པ་
སོགས་ཀྱི་སྒོས་བཀག་གོ།འདིའི་ཐད་དུ་མཐའ་དཔྱོད་དུ་ལོ་ཞེས་མཆན་
བཅུག་པ་ལོ་ཆེན་དུ་མི་རིགས་སོ། ། སྔོན་གྱི་བོད་ཀྱི་མཁས་པ་འབྲེ་ཨར་
བུ་ཉ་བཟང་བོ་སོགས་ཀྱིས་ཀྱང་རྩ་བའི་དངོས་བསྟན་གྱི་མཚན་མཚོན་
རྣམ་པར་བཞག་འཇོག་མཚན་ཉིད་པ་དང་འབྲས་བུས་རྒྱུ་མཚོན་པ་
དང་མཚན་མཚོན་ལ་ནུས་པ་འབའ་ཞིག་བཞག་པ་སོགས་རྟོག་གེ་སྣང་
བར་སྐབས་འདིའི་མཚོན་བྱ་མཚན་ཉིད་འཆོལ་བའི་སྐྱོན་གྱིས་བཀག་
པ་དང་གསེར་འཕྲེང་དུ་རྩ་འགྲེལ་མདོ་གསུམ་དང་འགལ་བ་དང་བྱེད་
533



བྱང་ཆུབ་ལོ་མ་དཔེ་ཚོགས།
་
མཚན་དང་ལས་མཚན་གྱི་ཐ་སྙད་འཆོལ་བ་སོགས་ཀྱིས་བཀག་པས།
དེས་ན་སྡོམ་ལས། གསེར་འཕྲེང་རང་ལུགས་ཀྱི་མཚན་མཚོན་དང་
མཚོན་ཚུལ་སྔ་རབས་པ་ལྟར་ཟེར་བ་མི་འཐད་དོ། །གསེར་འཕྲེང་དུ་
ཤེར་འབྱུང་གིས་ཤེས་མཚན་ཁྱད་མཚན་དུ་སྦྱར་བའི་སྐད་ཅིག་གཉིས་
པར་བྱེད་མཚན་དུ་གྱུར་པར་འདོད་པར་གསལ་ཞེས་པ་བཞིན་གསེར་
སྡོམ་ལས་ཤེར་འབྱུང་གིས་ཁྱད་མཚན་ལ་རྟག་པ་དང༌། སྡོམ་དགག་
དུ་མཚན་ཉིད་བཞི་དོན་གཅིག་ཏུ་འདོད་ཟེར་བ་མི་འཐད་དོ། །བུ་ཉ་
སོགས་ལས་སྦྱོར་སྟེང་གི་བྱས་ཆོས་རྣམ་མཁྱེན་བསྐྱེད་པའི་ནུས་པ་དང༌
བྱེད་ཆོས་སངས་རྒྱས་སའི་ཤེས་བྱེད་བསྐྱེད་པའི་སྦྱོར་བའི་ནུས་པ་ཞེས་
བཤད་པས་དེ་དག་ལུགས་ལ་བྱས་ཆོས་རྣམ་མཁྱེན་བཞག་པ་མི་འཐད་
དོ། ། གསེར་འཕྲེང་ལས་མཚན་ཉིད་ཕྱི་མ་གསུམ་ཞེས་པའི་ནང་དུ་
གསེར་སྡོམ་ལས་ཤེས་མཚན་བགྲངས་པ་མི་འཐད་དོ། །རྣམ་བཤད་
དུ་ཡང་མཐར་ཐུག་གི་ཤེས་པ་ཕྲག་གསུམ་སྐྱེད་བྱེད་ཀྱི་ནུས་པ་མཚན་
ཉིད་དང་སངས་རྒྱས་སྐྱེད་བྱེད་ཀྱི་སྦྱོར་བའི་ནུས་པ་མཚོན་བྱ་དང་
ཤེས་པ་ཕྲག་གསུམ་གྱིས་མཚན་གཞི་རང་བཞིན་གྱི་སྦྱོར་བ་ལྔ་ལ་་་
སངས་རྒྱས་དང་མཁྱེན་གསུམ་སྐྱེད་བྱེད་ཀྱི་ནུས་པ་ཡོད་པར་སྤྱིའི་ཚུལ་
གྱི་དང་བྱེ་བྲག་ཏུ་ཁྱད་མཚན་བྱེད་མཚན་གཉིས་ཀྱིས་གཞན་ལྡན་རྣམ་
གཅོད་ཚུལ་གྱི་མཚོན་པར་བཤད་པ་སོགས་འཕགས་སེང་གི་འགྲེལ་
བའི་དགོངས་པ་མ་ཡིན་པའི་ཕྱིར་དང་། ཤེས་ཁྱད་བྱེད་གསུམ་དེ་
རང་བཞིན་གྱི་སྦྱོར་བ་ལྔ་ལ་ཐེག་ཆེན་སྦྱོར་བའི་ཐ་སྙད་འཇུག་པའི་རྒྱུ་
534



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མཚན་དུ་སྦྱར་བ་དང་བྱང་སེམས་ཀྱིས་དེ་ལྟ་བུའི་མཚན་མཚོན་གཞི་
གསུམ་རྟོགས་པ་དགོས་པར་ལོ་ཆེན་སོགས་ཀྱིས་བཤད་པ་སོགས་རྩ་
བས་མཚན་ཉིད་བཤད་པའི་དགོས་པ་གང་ཡིན་དང་ཇི་ལྟར་མཚོན་
ཚུལ་སོགས་ལ་བཞག་མི་རིགས་པའི་ཕྱིར་ཞེས་སྐབས་འདིའི་མཚན་
མཚོན་འཆོལ་བར་ཐལ་བས་བཀག་གོ། ཆོས་ཤེས་ཀྱི་འདོད་ཚུལ་ལ་
གསེར་འཕྲེང་ལས་མདོ་དང་རྩ་བའི་དངོས་བསྟན་བོད་སྔ་རབས་པ་
ལྟར་མཚན་མཚོན་ནུས་པ་འབའ་ཞིག་ལ་བྱེད་པར་སྔར་བཀག་ཟིན་ལ་
གཞི་ཤེས་ཀྱི་ག་ཤེས་མཚན་དང་ངོ་བོ་ཉིད་མཚན་ཐེག་དམན་སྦྱོར་
བའི་ངོ་བོ་ཉིད་དང་རྣམ་མཁྱེན་ལམ་ཤེས་གཉིས་ཀྱི་ཤེས་མཚན་བྱེད་
མཚན་ངོ་བོ་ཉིད་མཚན་རྣམས་ཐེག་ཆེན་སྦྱོར་བའི་ངོ་བོ་ཉིད་དུ་བྱས་
ནས་དེ་དག་མཁྱེན་གསུམ་སྦྱོར་བའི་རྟོགས་པའི་ངོ་བོར་གནས་པས་དེ་
བཞིན་གཤེགས་པ་བསྐྱེད་པ་སོགས་སུ་འདོད་པ་མི་འཐད་དེ། མདོ་
ལས་ངོ་བོ་ཐ་དད་པའམ་འབྲས་བུས་རྒྱུ་མཚོན་ཚུལ་དང་རྩ་བར་སྦྱོར་
བའི་རང་བཞིན་ཅན་གྱིས་རང་བཞིན་མཚོན་ཚུལ་གསུངས་པས་རྩ་
མདོས་མཚོན་ཚུལ་ཐད་ཀ་ཐད་སོར་སྦྱར་བ་དང་སྔར་གཞི་ཤེས་ཀྱི་
ཤེས་མཚན་ངོ་བོ་ཉིད་མཚན་ཐེག་དམན་ལམ་དུ་བཞག་པ་དང་འགལ་
བའི་ཕྱིར་དང་། ཁྱད་མཚན་གྱིས་ཐེག་ཆེན་ཐེག་དམན་གྱི་སྦྱོར་བ་
གཉིས་ཀྱིས་དེ་བཞིན་གཤེགས་པ་བསྐྱེད་ཚུལ་ཁྱད་པར་བར་མཚོན་
པར་འདོད་པའང་མི་རིགས་ཏེ། ཁྱེད་ལྟར་ན་གཞི་ཤེས་ཀྱི་ཤེས་
མཚན་བཅུ་དྲུག་དང་ངོ་བོ་ཉིད་མཚན་བཞི་ཐེག་དམན་གྱི་ལམ་ཡིན་
535



བྱང་ཆུབ་ལོ་མ་དཔེ་ཚོགས།
པའི་ཕྱིར་དང་། བྱེད་མཚན་གྱིས་ཁྱད་མཚན་གྱིས་གཞན་དོན་འདི་
ལྟར་བྱེད་དོ་ཞེས་པའི་ཚུལ་གྱི་མཚོན་པར་འདོད་པའང་མི་རིགས་ཏེ།
འགྲེལ་བ་ལས་ཐེག་ཆེན་སྦྱོར་བ་སྤྱིའི་བྱེད་པ་ལས་ཁྱད་མཚན་ཁོ་ན་
བྱེད་པར་མ་གསུངས་པའི་ཕྱིར་ཞེས་དགག་པ་མཛད་དོ། །དེས་ན་
སྡོམ་དགག་ལས་རྩེ་མདོའི་དངོས་བསྟན་གཙོ་བོའི་མཚོན་ཚུལ་དོན་
གཅིག་ཟེར་བ་སོགས་མི་འཐད་དོ། །ལོ་ཙཱ་བ་ཆེན་པོས་ཀྱང་རྩ་བའི་
དངོས་བསྟན་གྱི་མཚན་མཚོན་རྣམ་པར་བཞག་འཇོག་མཚན་ཉིད་
པར་བྱས་ནས་སྦྱོར་བ་ཉི་ཤུའམ་དམིགས་ཡུལ་གྱི་སྒོས་ཕྱེ་བའི་མཁྱེན་
གསུམ་རེ་རེ་ལ་སྦྱོར་བའི་བདག་མེད་པའི་རྣམ་ཅན་གྱི་སྦྱོར་བ་བཅོ་
བརྒྱད་མཚན་གཞི་དང་། དེ་ཆོས་སྐུའི་རྒྱུ་ཐུན་མོང་མ་ཡིན་པའི་
སྦྱོར་བའི་ངོ་བོ་ཉིད་ཡིན་པ་མཚོན་བྱ་དང་། དེ་རང་དོན་རྟོགས་པ་
ཕུན་ཚོགས་སྐྱེད་བྱེད་དུ་མཚོན་པའི་ཁྱད་མཚན་དང་དེ་གཞན་དོན་
འཕྲིན་ལས་ཕུན་ཚོགས་སྐྱེད་བྱེད་མཚོན་པའི་བྱེད་མཚན་གཉིས་རྒྱུ་
མཚན་གྱི་མཚན་ཉིད་དང་མཚན་ཉིད་དེ་གཉིས་ཀྱི་སྒོ་ནས་མཚན་
གཞིའི་སྦྱོར་བ་རྣམས་ཆོས་སྐུའི་ཐུན་མོང་མ་ཡིན་པའི་སྦྱོར་བའི་ངོ་བོ་
ཉིད་དུ་རྟོགས་པའི་བློ་ལ་མཚོན་པ་ཡེ་ཤེས་སམ་ཤེས་མཚན་ནམ་གོ་
བྱེད་ཀྱི་མཚན་ཉིད་དང་། དེ་འདྲའི་ཤེས་མཚན་རྣམས་སྐབས་་་་
འདིར་ཡུལ་དངོས་སུ་བསྟན་པའི་ཤུགས་ལ་འཕངས་ནས་བསྟན་པ་
དང་དེ་འདྲའི་ཤེས་མཚན་རྣམས་ལམ་མ་ཞུགས་ནས་བཞག་པ་སོགས་
མཐའ་དཔྱོད་དུ་རྩ་བས་ཤེས་མཚན་དངོས་སུ་མ་བསྟན་ན་མཚན་ཉིད་
536



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བཞི་ངོ་བོ་གཅིག་ལ་ལྡོག་པས་ཕྱེ་བས་རྩ་བས་མཚན་ཉིད་བཞི་གང་
ཡང་དངོས་སུ་མ་བསྟན་པར་འགྱུར་ལ་དེ་ལྟར་ན་རྩ་འགྲེལ་ཀུན་དང་
འགལ་ ཞེས་ རིགས་ པའི་ འཕྲུལ་ དང༌ བཅས་ པའི་ སྒོས་ བཀག་ གོ།
ཡིག་ཆར་དོན་བརྒྱད་ཅེས་པ་ཤེས་ཁྱད་བྱེད་གསུམ་དོན་ལྔ་ཞེས་པ་
ཡིན་པས་བརྒྱད་ཅེས་པ་ཡིག་ནོར་རོ། ། རྣམ་བཤད་དུ་ཤེས་མཚན་
བཅུ་དྲུག་པ་ཕྲག་གསུམ་གྱིས་འཕངས་ནས་སྟོན་པ་ཡིན་གྱི་ཞེས་པའང་
ཁས་བླངས་ནང་འགལ་གྱི་རིགས་པའི་འཕྲུལ་གྱིས་དེ་དགག་པ་ཡིན་ཏེ།
འོག་ཏུ་ཉོན་མོངས་རྟགས་དང་མཚན་མ་དང་། ཞེས་པས་མཚན་
གཞི་དངོས་སུ་དང༌། དེ་བཞིན་གཤེགས་པ་འབྱུང་བ་དང༌། ཞེས་
པས་ཤེས་མཚན་དངོས་སུ་བསྟན་པར་གསལ་བས་བཀག་ཚུལ་དེའི་
ཕྱིར་རོ། ལོ་ཆེན་ལུགས་དང་རང་ལུགས་སྐབས་འདི་མཚན་གཞི་
དང་མཚོན་བྱ་དང་ངོ་བོ་ཉིད་མཚན་རྣམས་དོན་ལ་ཁྱད་པར་མེད་དེ་
གསེར་འཕྲེང་ལས་ལོ་ཙྪ་པ་ཆེན་པོ་ཁ་ཅིག་སྐབས་འདིར་མཚན་གཞི་
དང་མཚོན་བྱ་ཁྱད་པར་མེད་ལ་སྐད་དོད་ཀྱང་གཅིག་པས་དེ་གཉིས་
སོ་སོར་བྱས་ནས་བོད་འགྲེལ་ཨར་རྣམས་འཆད་པ་མི་འཐད་གསུངས་
པ་ནི། རྒྱ་གར་གྱི་གཞུང་ལུགས་ཆེན་པོ་རྣམས་སུ་ལོ་ཆེན་གྱི་བཞེད་
པ་དེ་ཁོ་ན་བཞིན་འབྱུང་བས་མཚོན་བྱ་སྦྱོར་བའི་ཆོས་དོན་དམ་རྣམ་
ཅན་གྱི་སྦྱོར་བ་ཉི་ཤུ་ལ་བྱས་ནས་དེ་དག་ལ་སྐབས་འདིའི་མཚོན་བྱ་
སྦྱོར་བའི་ཆོས་ཅན་ལ་མཚན་གཞིའི་ཐ་སྙད་མ་སྦྱར་ན་ལེགས་ཞེས།
ལོ་ཆེན་ལ་ཁས་བླངས་ནང་འགལ་གྱིས་ལོ་ཆེན་བཀག་ཚུལ་དེའི་ཕྱིར་
537



བྱང་ཆུབ་ལོ་མ་དཔེ་ཚོགས།
གསེར་འཕྲེང་ལས། མ་སྦྱར་ན་ཞེས་པའི་མ་ཁུ་རེའི་དཔར་དུ་བསུབ་
པ་མི་རིགས་ཏེ། ལོ་ཆེན་གྱི་སྟོང་ཉིད་རྟོགས་པའི་ཞི་ལྷག་ཟུང་་་་
འབྲེལ་གྱི་སྦྱོར་བ་ཉི་ཤུའི་ལམ་ཤེས་བྱས་པས་དེ་ལ་གཞི་ཤེས་སྦྱོར་བ་
མེད་པའི་ཕྱིར་ཏེ། རྩ་བ་ལ་ལར་མཚན་གཞི་ལྟ་བུར་མཚོན་པས་ན།
ཞེས་དང་། མདོ་སྡེ་རྒྱན་ལས། སངས་རྒྱས་རྣམས་ཀྱིས་སེམས་
ཅན་ལ། །ཕན་བཏགས་ཕྱིར་ན་མཚན་ཉིད་དང༌། །མཚན་གཞི་དེ་ནི་
མཚོན་པ་ཡི། །རབ་ཏུ་དབྱེ་བ་གཉིས་སུ་བཤད། །ཅེས་པ་ལྟར་གསེར་
འཕྲེང་མཐའ་དཔྱོད་སོགས་སུ་སྐབས་འདིའི་མཚན་གཞི་དང་མཚོན་
བྱ་རེ་རེའི་ཐ་སྙད་སྦྱར་ནས་གསུངས་པ་དང་མི་འདྲ་བ་དེའི་འགྱུར་
སྐྱོན་གྱིས་ཡིན་པ་དེའི་ཕྱིར་རོ། །རྩ་བས། དངོས་སུ་སྦྱོར་བའི་རང་
བཞིན་གྱི་མཚོན་ཚུལ་དང་ཤུགས་ལ་འབྲས་བུས་རྒྱུ་མཚོན་ཚུལ་དང་
མདོས་དངོས་སུ་འབྲས་བུས་རྒྱུ་མཚོན་ཚུལ་དང་ཤུགས་ལ་སྦྱོར་བའི་
རོང་ བཞིན་ གྱི་ རང་ བཞིན་ ཅན་ མཚོན་ ཚུལ་ བསྟན་ པ་ ཡིན་ ཏེ།
གསེར་འཕྲེང་ལས། འབྲས་བུས་རྒྱུ་མཚོན་པ་བཤད་བྱ་རྩ་བའི་མདོ་
འདིའི་དོན་ཡིན་པར་རང་ལུགས་སུ་མ་ཟད་གངས་ཅན་ཤིང་རྟ་ཆེན་
པོ་འབྲེ་ཨར་བུ་ཉ་བཞེད་དོ། །རྩ་འགྲེལ་གྱི་ཤུགས་ཀྱི་དགོངས་པའོ། །
ཞེས་གསུངས་སོ། །སྦྱོར་བའི་མཚན་ཉིད་ཅི་རིགས་དང་རྣམ་མཁྱེན་
གྱི་མཚན་ཉིད་ཅི་རིགས་ཡིན་པ་མེད་དེ། རྩ་བ་དང་མདོས་དངོས་
བསྟན་གྱི་མཚོན་ཚུལ་མི་འདྲ་བའི་ཕྱིར་དང༌། རྣམ་བཤད་གསེར་
འཕྲེང་སོགས་སུ་སྦྱོར་བའི་མཚན་ཉིད་རྣམས་ཀྱི་ས་མཚམས་གསུངས་
538



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པ་ལྟར་དུ་ཁས་ལེན་རིགས་པའི་ཕྱིར་དང་། ཡང་གསེར་འཕྲེང་ལས།
འདི་ནས་བསྟན་པའི་ཡུལ་ནི་ཕལ་ཆེར་ཞེས་སོགས་ཀྱིས་མདོ་ནས་ཡུལ་
བཅུ་དྲུག་རྟོགས་པའི་ཤེས་མཚན་རྣམ་མཁྱེན་གྱི་ཤེས་མཚན་དང་་་་
སངས་རྒྱས་སར་བཤད་པ་གཙོ་ཆེ་བ་ལ་དགོངས་ཀྱི། ཞེས་གསུངས་
པའི་ཕྱིར་རོ། ། རྩ་བའི་དངོས་བསྟན་གྱི་མཚན་ཉིད་རྣམས་སངས་
རྒྱས་སར་མེད་ཀྱང་སྤྱིར་མཚན་ཉིད་གོ་གཅིག་སངས་རྒྱས་སར་ཡོད་དེ།
གསེར་འཕྲེང་ལས་དེ་ལྟར་ན་དང་བོ་གསུམ་ཀས་ནུས་པ་མཚོན་ཀྱང་
མཚོན་ཚུལ་མི་འདྲ་བ་གསུམ་ཡོད་དོ། །ཞེས་དང༌། རྒྱུ་ལ་ཁྱད་པར་
མེད་ན་འབྲས་བུའི་ཁྱད་པར་རྒྱུ་མེད་དུ་འགྱུར་ཞིང་རྒྱུ་ལ་ཁྱད་པར་
ཡོད་ཀྱང་འབྲས་བུ་ལ་ཁྱད་པར་མེད་ན་རྒྱུའི་དེ་དོན་མེད་པར་འགྱུར་
བས་སོ། །ཞེས་དང་། རྒྱུ་འབྲས་ཀྱི་འབྲེལ་བ་ཚད་མས་ངེས་པར་
བྱེད་པ་ལ་ནི་ཞེས་དང་། སྡོམ་ལས། འདིར་བསྟན་མཚན་ཉིད་གོ་
གཅིག་ཚོགས་ལམ་ནས། །རྒྱུད་མཐའི་བར་རོ་གཞན་དུ་རྒྱལ་ པར་
འབྱུང༌ ཞེས་ གསུངས་ པའི་ ཕྱིར། དེས་ ན་ གསེར་ སྡོམ་ ལས།
མཚོན་ཚུལ་གང་ཡིན་ངོ་བོ་ཐ་དད་ཁོ་ནའི་མཚོན་ཚུལ་ཡིན་ཟེར་བ་མི་
འཐད་པ་དང་། སྡོམ་དགག་ལས་གསེར་འཕྲེང་ལྟར་བྱེད་ཤེས་ཀྱི་
མཚོན་ཚུལ་འབྲས་བུ་ཁོ་ནའི་མཚོན་ཚུལ་ཟེར་བ་དང་རྩ་མདོས་དངོས་
བསྟན་གྱི་མཚོན་ཚུལ་དོན་གཅིག་ཟེར་བ་དང་ཁྱད་མཚན་མཐོང་ལམ་
ཡིན་ཟེར་བ་དང་ཁྱད་མཚན་གྱིས་ཀྱང་སངས་རྒྱས་སར་འབྲས་བུས་རྒྱུ་
མཚོན་ཡོད་པར་བཤད་པ་སོགས་མི་འཐད་པར་གསལ་ཞིང་རྣམ་་་
539



བྱང་ཆུབ་ལོ་མ་དཔེ་ཚོགས།
བཤད་གསུམ་དང་ཉི་སྣང་མཐའ་དཔྱོད་རང་གི་ཕའི་ཁ་ཕོར་ལའང་
རྟོག་དྲིལ་ཤོར་བ་མཁས་པའི་བཞད་གད་དོ། ། གསེར་འཕྲེང་ལས།
སྤྱིར་ཁྱད་མཚན་གྱིས་ཕལ་ཆེར་ངོ་བོ་ཐ་དད་དམ་གཞན་ལྡན་གྱིས་
མཚོན་ཚུལ་དང་ཤེས་བྱེད་ཀྱིས་ཀྱང་ཕལ་ཆེར་གཞན་ལྡན་ནམ་ངོ་བོ་
ཐ་དད་ཀྱིས་མཚོན་ཚུལ་གཙོ་བོར་གསུངས་པས་ཁོ་གཉིས་འཁྲུལ་་་
ལོ། ། སྔོན་མོན་ཡུལ་དུ་རྡོར་གཅོད་མི་དག་པ་མང་བོ་དང་དག་པོ་
གཅིག་བྱུང་ཚེ་དག་པོ་མི་དག་པར་བྱས་པས་གསེར་སྡོམ་ལས། དེ་
ཤེར་སྙིང་ལ་སྦྱར་བ་མི་འཐད་དོ། །གཞུང་རྣམས་སུ་སྐབས་འདིའི་
ཆོས་ ཅན་ ལ་ ངོ༌ བོ་ ཉིད་ མཚན་ བཟུང་ བས། གསེར་ སྡོམ་ ལས།
ཤེས་བྱེད་བྱེད་པ་ཆོས་ཅན་ཟེར་བ་དང་སྐབས་འདིའི་མཚོན་ཚུལ་སྦྱོར་
བ་ དང༌ མཚོན་ སྦྱོར་ མི་འདྲ་ ཟེར་ བ་ དང༌། སྡོམ་ དགག་ ལས།
ཐུགས་ཀྱི་མཁྱེན་པ་སོགས་འཇོག་དགོས་སོ། །ཐེག་ཆེན་རིགས་ཅན་
གྱིས་གཞུང་ལམ་འབྲས་བུའི་ཤེར་ཕྱིན་གསུམ་གྱི་རྣམ་དབྱེ་ངེས་ནས་
འབྲས་བུ་ཤེར་ཕྱིན་ལ་ཐོས་བྱུང་དུ་གྱུར་པའི་རྟོགས་པའི་དོན་གཉེར་
ཙམ་ཞིག་སྐྱེས། ལམ་ཤེར་ཕྱིན་དང་འབྲས་བུ་ཤེར་ཕྱིན་གྱིས་རྒྱུ་
འབྲས་ཀྱི་འབྲེལ་བ་བློ་ངོར་མཚོན་པའམ་ངེས་པ་ལ་སྔོན་དུ་སྦྱོར་བ་སྤྱི་
དང་བྱེ་བྲག་གི་མཚན་ཉིད་དག་གི་སྒོས་ལམ་ཤེར་ཕྱིན་སྤྱི་དང་བྱེ་བྲག་
གི་ངོ་བོ་བློ་ངོར་མཚོན་པའམ་གོ་བར་བྱ་དགོས་པས་རྩ་བའི་དངོས་
བསྟན་གྱི་སྤྱིའི་མཚོན་སྦྱོར་ནི་སེམས་དཔའི་ངོ་བོ་ཉིད་མཚན་པ་བཅུ་
དྲུག་ཆོས་ཅན་ལམ་ཤེར་ཕྱིན་ཡིན་ཏེ། ཐབས་ཤེས་ཁྱད་པར་ཅན་
540



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དང་རྟོགས་རིགས་རྫོགས་པས་ཟིན་པའི་སེམས་དཔའི་ཡེ་ཤེས་ཡིན་
པའི་ཕྱིར་ཞེས་པ་དེའོ། །མི་སྲིད་རྣམ་གཅོད་མི་ལྡན་རྣམ་གཅོད་ཡིན་
ཁྱབ་མཉམ་དུ་སྡེ་བདུན་རྒྱན་རིགས་རྒྱུན་རྣམ་འགྲེལ་སོགས་སུ་་་་་
གསུངས་པས་སྡོམ་དགག་ལས་དེ་གཉིས་འགལ་བར་བྱས་པ་མི་འཐད་
པ་དང་རྣམ་བཤད་དུ་ཤེས་ཁྱད་བྱེད་གསུམ་པ་རང་བཞིན་སྦྱོར་བ་ལྔ་
ལ་ཐེག་ཆེན་སྦྱོར་བའི་ཐ་སྙད་འཇུག་གི་རྒྱུ་མཚན་དུ་ལོ་ཆེན་གྱིས་སྦྱར་
བ་བཀག་པས་གསེར་སྡོམ་ལས། དེ་རྣམས་རང་ལུགས་ཡིན་ཟེར་བ་
མི་རིགས་སོ། ། དེས་ན་གསེར་སྡོམ་དང་སྡོམ་དགག་ལས་སྦྱོར་བ་་་
བཀོད་པ་ན། དེ་བཞིན་གཤེགས་པས་ཞེས་པས་འབྲས་བུས་རྒྱུ་
མཚོན་ཁོ་ནར་བྱ་དགོས་ཟེར་བ་མི་འཐད་དེ། འདི་ལྟར་སྟེ། དེས་
ན་སྡོམ་ལས་མཚོན་སྦྱོར་ནུས་པ་ཁོ་ནར་སྦྱར་བ་མི་འཐད་པར་མ་ཟད་
སྔར་རང་གིས་ངོ་བོ་ཉིད་མཚོན་ཚུལ་བཤད་པ་དང་ནང་འགལ་ལོ། །
དེས་ན་འགྲེལ་བའི་ཇི་ལྟ་བ་བཞིན་དང་ཚུལ་བཞིན་འགྲེལ་ཚུལ་རྣམ་
བཤད་གཉིས་ཚིག་ཟིན་མི་འདྲའོ། །བསྡུས་གཡེང་གིས་སེམས་ཆགས་
བྲལ་འགོག་སྤོང་གི་རྣམ་མཁྱེན་གསེར་ཕྲེང་སོགས་སུ་གསུངས་ཀྱང་
ཆགས་བྲལ་སོ་གསུམ་ཞི་བ་མེད་པ་དབེན་པའི་རྣམ་མཁྱེན་པར་གང་
ནའང་གསུངས་པ་མེད་པས། སྡོམ་ལས། དེ་ལྟར་བཤད་པ་མི་
འཐད་དོ། ། བྱེ་བྲག་གི་མཚོན་སྦྱོར་རྣམས་རིམ་བཞིན་ཉོན་མོངས་
རྟགས་སོགས་ཀྱིས་དབེན་ཞིང་དེ་བཞིན་གཤེགས་པ་འབྱུང་བ་སོགས་
ཤེས་པའི་སེམས་དཔའི་ངོ་བོ་ཉིད་མཚན་བཞི་ཆོས་ཅན། ལམ་ཤེར་
541



བྱང་ཆུབ་ལོ་མ་དཔེ་ཚོགས།
ཕྱིན་གྱི་གཞི་ཤེས་སྦྱོར་བ་ཡིན་ཏེ། དེ་བཞིན་གཤེགས་པ་འབྱུང་བ་
སོགས་གཞི་ཤེས་ཀྱི་དོན་རྣམ་བཅུ་དྲུག་དང་ཤེས་རྣམ་ཅི་རིགས་རྟོགས་
པའི་སེམས་དཔའི་ཡེ་ཤེས་ཡིན་པའི་ཕྱིར་དང་། གཞན་དོན་གྱི་གོ་
ཆ་བྱ་དཀའ་སོགས་སྒྲུབ་པའི་ཁྱད་པར་དང་ལྡན་ཞིང་སྟོང་ཉིད་མཚན་
མེད་ སོགས་ ཤེས་པའི་སེམས་དཔའི་ངོ་བོ་ཉིད་མཚན་ལྔ་ཆོས་ཅན།
ལམ་ཤེར་ཕྱིན་གྱི་ལམ་ཤེས་སྦྱོར་བ་ཡིན་ཏེ། སྟོང་ཉིད་མཚན་མེད་
སོགས་ལམ་ཤེས་ཀྱི་དོན་རྣམ་བཅུ་དྲུག་དང་ཤེས་རྣམ་ཅི་རིགས་རྟོགས་
པའི་སེམས་དཔའི་ཡེ་ཤེས་ཡིན་པའི་ཕྱིར་དང༌། གཞི་ཤེས་དང་ལམ་
ཤེས་ཀྱི་དོན་རྣམས་ཅི་རིགས་སམ་དེ་བཞིན་གཤེགས་པ་ཉིད་ཀྱི་མཐོང་
ཆོས་ལ་བདེར་གནས་སོགས་ཤེས་པའི་སེམས་དཔའི་ངོ་བོ་ཉིད་མཚན་
བདུན་ཆོས་ཅན། ལམ་ཤེར་ཕྱིན་གྱི་རྣམ་མཁྱེན་སྦྱོར་བ་ཡིན་ཏེ།
དེ་བཞིན་གཤེགས་པ་ཉིད་ཀྱི་མཐོང་ཆོས་བདེར་གནས་སོགས་རྣམ་
མཁྱེན་གྱི་དོན་རྣམ་བཅུ་དྲུག་དང་ཤེས་རྣམ་ཅི་རིགས་རྟོགས་པའི་
སེམས་དཔའི་ཡེ་ཤེས་ཡིན་པའི་ཕྱིར་དང་། སེམས་དཔའི་ངོ་བོ་ཉིད་
མཚན་བཅུ་དྲུག་ཆོས་ཅན།མི་མཐུན་ཕྱོགས་ཉན་རང་སྦྱོར་བ་ལས་ཁྱད་
པར་དུ་འཕགས་པའི་ལམ་ཤེར་ཕྱིན་ཡིན་ཏེ། བསམ་མི་ཁྱབ་སོགས་
ཀྱི་ཁྱད་པར་དང་ལྡན་པའི་སེམས་དཔའི་ཡེ་ཤེས་ཡིན་པའི་ཕྱིར་དང་།
ཡང་དེ་ཆོས་ཅན། གཞན་དོན་སྒྲུབ་པའི་བྱེད་ལས་ཁྱད་པར་ཅན་
དང་ལྡན་ཏེ། ཕན་བདེ་སྐྱོབ་སོགས་ཀྱི་བྱེད་ལས་དང་ཁྱད་པར་ཅན་
ལྡན་པའི་སེམས་དཔའི་ཡེ་ཤེས་ཡིན་པའི་ཕྱིར་དང་། ཡང་དེ་ཆོས་
542



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཅན། ལམ་ཤེར་ཕྱིན་གྱི་ངོ་བོ་ཉིད་མཚན་ཡིན་ཏེ། སྦྱོར་བའི་
མཚན་ཉིད་གསུམ་གྱིས་མཚོན་བྱ་སྦྱོར་བའི་ངོ་བོ་ཉིད་ཡིན་པའི་ཕྱིར་
ཞེས་འགོད་དགོས་སོ། །མདོའི་དངོས་བསྟན་གྱི་འབྲས་བུས་རྒྱུ་མཚོན་
པའི་མཚོན་སྦྱོར་ལ་སེམས་དཔའི་ངོ་བོ་ཉིད་མཚན་དང་བོ་བཞི་ཆོས་
ཅན། རང་ལ་རྟོགས་པ་ཕུན་ཚོགས་ཀྱི་གཞི་ཤེས་བསྐྱེད་པའི་ནུས་པ་
ཡོད་དེ། དེ་བཞིན་གཤེགས་པའི་ལམ་གཞི་ཤེས་སྦྱོར་བའི་ཡུམ་ལ་
བརྟེན་ནས་དེ་བཞིན་གཤེགས་པ་འབྱུང་བ་སོགས་ཤེས་པའི་ཕྱིར་དང་།
རྣམ་མཁྱེན་ལམ་ཤེས་གཉིས་ཀྱི་མཐའི་ཤེས་མཚན་རྟགས་སུ་བྱས་ནས་
རིགས་བསྒྲེའོ། །ཡང་དེ་ཆོས་ཅན། ཉན་རང་ལས་ཁྱད་པར་དུ་
འཕགས་པའི་དོན་གཉིས་ ཕུན་ཚོགས་བསྐྱེད་ པའི་ནུས་པ་ཡོད་དེ།
དེ་བཞིན་གཤེགས་པས་ལམ་ཤེས་སྦྱོར་བའི་ཡུམ་ལ་བརྟེན་ནས་སྟོང་
ཉིད་མཚན་མེད་སོགས་ཤེས་པའི་ཕྱིར་དང༌། ཡང་དེ་ཆོས་ཅན།
རང་ལ་གཞན་དོན་ཕུན་ཚོགས་བསྐྱེད་པའི་ནུས་པ་ཡོད་དེ། དེ་
བཞིན་གཤེགས་པས་སྦྱོར་བའི་ཡུམ་ལ་བརྟེན་ནས་གཞན་ཕན་བདེ་
སྐྱོབས་སོགས་བྱེད་པའི་ཕྱིར་དང༌། ཡང་དེ་ཆོས་ཅན། དོན་་་་
གཉིས་ཕུན་ཚོགས་བསྐྱེད་པའི་ནུས་པ་དང་ལྡན་པའི་ངོ་བོ་ཉིད་མཚན་
ཡིན་ཏེ། མཐའི་ཤེས་ཁྱད་བྱེད་པའི་མཚན་ཉིད་སོགས་ཀྱིས་མཚོན་
པར་བྱ་བའི་སྦྱོར་བའི་ངོ་བོ་ཉིད་ཡིན་པའི་ཕྱིར་ཞེས་འགོད་དགོས་
པའི་ཕྱིར་ཏེ། གསེར་ཕྲེང་རང་ལུགས་སྐབས་སུ་སོ་སོར་གང་ཞེ་ན་
ཤེས་ཁྱད་བྱེད་པ་ངོ་བོ་ཉིད་ཀྱི་མཚན་ཉིད་ཅེས་པ་ནས་བློ་གསལ་་
543



བྱང་ཆུབ་ལོ་མ་དཔེ་ཚོགས།
རྣམས་ཡིད་དགའ་བར་བྱོས་ཤིག་ཅེས་པའི་བར་གྱི་མདོའི་དངོས་་
བསྟན་འབྲས་བུས་རྒྱུ་མཚོན་ཚུལ་དང་དེ་མན་ཆད་ཀྱིས་རྩ་བའི་དངོས་
བསྟན་གྱི་སྦྱོར་བའི་རང་བཞིན་གྱིས་རང་བཞིན་ཅན་མཚོན་ཚུལ་་་
བཀྲལ་པ་དང་རྣམ་བཤད་དང་ཡིག་ཆ་དང་གུང་སྡོམ་སོགས་ཀྱིས་རང་
བཞིན་གྱིས་མཚོན་ཚུལ་གསུངས་པ་དེའི་ཕྱིར་དང་། རྣམ་བཤད་
ལས་ཀྱང་བྱེད་པའི་མཚན་ཉིད་མཚན་གཞི་དང་བཅས་པ་སངས་རྒྱས་
ཀྱི་གཞན་དོན་ཕུན་ཚོགས་སྐྱེད་བྱེད་ཡིན་ཡང་ཚུལ་དེ་ལྟར་དུ་མཚོན་
པ་མིན་ནོ་ཞེས་གསུངས་པའི་ཕྱིར། རྩ་བ་དང་མདོས་དངོས་བསྟན་
གྱི་མཚོན་སྦྱོར་མི་འདྲ་དང་གོ་བྱེད་ལ་མཚན་ཉིད་དང་གོ་བྱ་ལ་མཚོན་
བྱར་བཏགས་པ་ཙམ་ལས་རྣམ་པར་འཇོག་པའི་མཚན་མཚོན་དངོས་
མ་ཡིན་པ་དང་ཚུལ་གསུམ་གྲུབ་པའི་དོན་སྦྱོར་ལས་མི་དགོས་པ་་་
སོགས་ཤེས་དགོས་སོ། ། རྩ་འགྲེལ་སྐབས་འདིར་རྣམ་མཁྱེན་སྦྱོར་བ་
དང་ལམ་ཤེས་སྦྱོར་བའི་ཤེས་མཚན་སོ་གཉིས་ཀྱི་ཁྱད་མཚན་དངོས་སུ་
གསུངས་ནས་གཞི་ཤེས་སྦྱོར་བའི་ཤེས་མཚན་བཅུ་དྲུག་གི་ཁྱད་མཚན་
དངོས་སུ་མ་གསུངས་པའི་རྒྱུ་མཚན་ནི། གཞི་ཤེས་སྦྱོར་བའི་ཤེས་
དྲུག་ཐེག་ཆེན་ལམ་དུ་འཇོག་བྱེད་ཀྱི་ཐབས་ཤེས་ཀྱི་སྦྱོར་བ་ལ་མ་ལྟོས་
པར་ཡུལ་རྟོག་ཚུལ་ཙམ་གྱིས་ཐེག་དམན་ལམ་ལས་ཁྱད་ པར་དུ་
འཕགས་མི་ཐུབ་པ་དེའོ། །མདོར་ན་རོང་ཊིཀ་ལྟར་ཁྱད་མཚན་གྱི་སྒྲ་
གཞན་ལྡན་རྣམ་གཅོད་དང་ཤེས་མཚན་གྱི་སྒྲ་མི་ལྡན་རྣམ་གཅོད་ཡིན་
པས་འདིར་བསྟན་ཚུལ་མི་འདྲ་བར་བཤད་པ་ལྟར་རོ། །རྩ་ བས་་་
544



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྐབས་འདིར་ཐེག་ཆེན་ཚོགས་སྦྱོར་དང་སྒོམ་ལམ་མི་སློབ་ལམ་དག་ལ་
ཁྱད་མཚན་དངོས་སུ་མ་གསུངས་པ་ནི་བར་བ་མཐོང་ལམ་ལ་དངོས་
སུ་གསུངས་པའི་ཤུགས་ཀྱིས་གོ་བས་ནའོ། ། རྩ་འགྲེལ་གྱི་སྐྱབས་་་་
འདིར་སེམས་དཔའི་གཞི་ཤེས་སྦྱོར་བའི་ཁྱད་མཚན་དངོས་སུ་་་་་
གསུངས་པའི་ཕྱིར། རྟགས་ཁྱབ་གྲུབ་སྟེ། རྩ་བར་ངོ་བོ་ཉིད་གང་
མཚོན་བྱ་ཡང་ཞེས་དང༌། འགྲེལ་བ་ལས། ཁྱད་པར་གྱི་མཚན་
ཉིད་ཀྱིས་རྣམ་པར་བཅད་པ་རྣམས་ཀྱི་བྱེད་པ་གང་ཡིན་ཞེ་ན་ཞེས་
དང་། སྡོམ་ལས་ཀྱང་། གཞི་ཤེས་སྦྱོར་བཞི་གསུམ་གྱིས་མཚོན་
ནམ་དཔྱད་དགོས་ཏེ། རྩོད་སྤོང་དོན་ཡང་འདི་ཡིན་ནོ་ཞེས་་་་་
གསུངས་པའི་ཕྱིར་རོ། །དེས་ན་གཞུང་རྣམས་སུ་སྐབས་འདིར་སེམས་
དཔའི་གཞི་ཤེས་སྦྱོར་བའི་ཁྱད་མཚན་དངོས་སུ་མ་བསྟན་གསུངས་པ་
ནི་དེའི་ཤེས་མཚན་བཅུ་དྲུག་གི་དེ་ལ་དགོངས་སོ། །སྡོམ་དུ་གཞི་ཤེས་
ཞེས་པའི་ག་མ་དག་གོ། ཐེག་ཆེན་ལམ་དང་མཚན་ཉིད་བཞི་ཡིན་
ཁྱབ་མཉམ། ཐེག་དམན་རྟོགས་རིགས་སུ་གནས་པའི་རྣམ་རྫོགས་
སྦྱོར་བ་དང་སེམས་དཔའི་གཞི་ཤེས་སྦྱོར་བའི་མཚན་ཉིད་བཞི་ཡིན་
ཁྱབ་མཉམ། གཞི་ཤེས་སྦྱོར་བའི་མཚན་ཉིད་བཞི་ཡིན་ཁྱབ་མཉམ་
ཡིན་པ་བཞིན་སྦྱོར་བ་གཞན་གཉིས་དང་མཁྱེན་གསུམ་ལ་ཡང་་་་་
འདྲའོ། ། གཞི་ཤེས་སྦྱོར་བའི་མཚན་ཉིད་བཞི་དང་སྦྱོར་བ་ཕྱི་མ་་་
གཉིས་ཀྱི་མཚན་ཉིད་བཞི་ལ་མུ་གསུམ། རྣམ་མཁྱེན་ལམ་ ཤེས་་་
གཉིས་ཀྱི་མཚན་ཉིད་དག་ལ་མུ་གསུམ། ཐབས་ཤེས་གཉིས་ཀྱི་་
545



བྱང་ཆུབ་ལོ་མ་དཔེ་ཚོགས།
མཚན་ཉིད་དག་ལ་མུ་གསུམ། སྦྱོར་བའི་མཚན་ཉིད་དག་དང་རྣམ་
མཁྱེན་གྱི་མཚན་ཉིད་དག་ལ་མུ་གསུམ། འདིར་དངོས་བསྟན་གཙོ་
བོའི་གཞི་ཤེས་སྦྱོར་བའི་མཚན་ཉིད་བཞི་རེ་རེ་དང་། འདིར་དངོས་
བསྟན་གཙོ་བོའི་ལམ་ཤེས་སྦྱོར་བའི་མཚན་ཉིད་བཞི་བོ་རེ་རེ་ལ་མུ་
གསུམ། དེ་བཞིན་དུ་འདིར་དངོས་བསྟན་གཙོ་བོའི་རྣམ་མཁྱེན་
སྦྱོར་བའི་མཚན་ཉིད་རེ་རེ་ལའང་མུ་གསུམ། འདིར་དངོས་བསྟན་
གཙོ་བོའི་ལམ་ཤེས་སྦྱོར་བའི་མཚན་ཉིད་བཞི་བོ་རེ་རེ་དང་འདིར་
དངོས་བསྟན་གཙོ་བོའི་རྣམ་མཁྱེན་སྦྱོར་བའི་མཚན་ཉིད་བཞི་བོ་རེ་རེ་
ལ་མུ་བཞི། སྦྱོར་བའི་མཚན་ཉིད་བཞི་དང་གཞི་ལམ་རེ་རེའི་མཚན་
ཉིད་བཞི་ལ་མུ་བཞི། གཞི་ལམ་གཉིས་ཀྱི་མཚན་ཉིད་དག་མུ་བཞི།
གཞི་ཤེས་ཀྱི་མཚན་ཉིད་བཞི་དང་རྣམ་མཁྱེན་གྱི་མཚན་ཉིད་བཞི་ལ་
མུ་བཞི་སོགས་འདི་ལྟར་དབྱེ་དགོས་ཏེ། སྡོམ་ལས་ལྡོག་ཆའི་མཚན་
ཉིད་གཙོ་སྟེ་སྦྱོར་བ་ལ། ཤེས་ཁྱད་བྱེད་ངོ་ལྡོག་པས་དབྱེ་ཕྱིར་ཏེ།
ཞེས་ དང་། ཡང་ དེ་ ཉིད་ ལས་ སྦྱོར་ དང་ ཤེས་ མཚན་ གཉིས།
འཆོལ་པར་མི་སེམས་སྦྱོར་བར་བྱེད་ལས་སྒོས། །ཤེས་མཚན་ལ་་་་
སོགས་མིང་གིས་བསྟན་ཙམ་ལས། །མཚན་ཉིད་སྦྱོར་ལས་གཞན་གྱུར་
ཡོད་མིན་ཕྱིར། །ཞེས་གསུངས་པ་ཕྱིར་རོ། །རོང་ཊིཀ་པས། རྒྱུན་
སྣང་ལས་དང་བོ་དགུ་གཞི་ཤེས་བྱེད་མཚན་བྱས་ལ་གཞི་ལམ་གཉིས་
ཀའི་ཐུན་མོང་དང་། འདིར་དང་བོ་གསུམ་གཞི་ཤེས་ལ་བྱས་རང་
ལྡོག་གིས་ཉན་རང་གཉིས་དང་ཐུན་མོང་བའི་དབང་དུ་བྱས་པར་
546



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བཤད། ཉི་ཁྲི་ལེའུ་བརྒྱད་མ་བརྒྱད་སྟོང་གཉིས་སུ་དང་བོ་གཉིས་
བྱང་སེམས་དང་འབུམ་ཉི་ཁྲིར་དང་བོ་ལྔ་བྱང་སེམས་དང་ཕྱི་མ་དྲུག་
སངས་རྒྱས་ཁྲི་བརྒྱད་སྟོང་བར་དང་བོ་དྲུག་སངས་རྒྱས་དང་ཕྱི་མ་ལྔ་
བྱང་སེམས་དང་ཤེས་རབ་ཁྲི་བར་ཐམས་ཅད་བྱང་སེམས་ལ་སྦྱར་བ་
སངས་རྒྱས་བྱང་སེམས་གཉིས་ཀ་ལ་ཐམས་ཅད་ཡོད་པའི་དོན་དུ་རོང་
ཊིཀ་པས་བཤད་པ་ལྟར་རོ། །འགྲེལ་ཆེན་གསུམ་ལས། མཁྱེན་་་
གསུམ་སྦྱོར་བའི་བྱེད་མཚན་དབྱེ་ཚུལ་གསུངས་པའི་དོན་སྦྱོར་བ་དེ་
དང་དེ་ལ་བྱེད་པ་དེ་དང་དེ་ལྡན་པའི་དོན་དུ་བྱས་ནས་སྤྱིར་འགྲེལ་
ཆུང་ལྟར་ཁས་ལེན་འཛིན་དགོས་སོ། །འདིར་བསྟན་གཙོ་བོའི་གཞི་
ཤེས་སྦྱོར་བའི་ཤེས་མཚན་བཅུ་དྲུག་འདིར་དངོས་བསྟན་གཙོ་བོའི་
ཁྱད་མཚན་ཡིན་པར་ཐལ། འདིར་དངོས་བསྟན་གཙོ་བོའི་གཞི་
ཤེས་སྦྱོར་བའི་ངོ་བོ་ཉིད་མཚན་བཞི་འདིར་དངོས་བསྟན་གཙོ་བོའི་
ཁྱད་མཚན་ཡིན་པའི་ཕྱིར་ན་མ་ཁྱབ། ཁྱབ་པར་ཐལ། སྔ་མ་བཅུ་
དྲུག་ཕྱི་མ་བཞི་ཡིན་པའི་ཕྱིར་ན་ཡང་མ་ཁྱབ་ཟེར་དགོས། གཞན་
དུ་ན་རྩ་བར་དབེན་དང་ཞེས་པ་དང་རྣམ་བཤད་གསེར་ཕྲེང་མཐའ་
དཔྱོད་སོགས་དང་འགལ་བར་འགྱུར་རོ། །འདིར་བསྟན་མཚན་ཉིད་
གོ་གཅིག་ཤེས་རབ་ཀྱི་རྟོགས་རིགས་དང་གཞལ་བྱ་ཅན་གྱི་ཆ་ནས་
གསུངས་སོ། །སྦྱོར་བ་ལ་སྦྱོར་བའི་གྲངས་འདྲེན་ཚུལ་ནི་དོན་བདུན་
ཅུ་ལྟར་ལ། སྤྱིར་ངོས་འཛིན་ལ་དེ་བཞིན་གཤེགས་པ་རྐྱེན་གསུམ་
ལས་འབྱུང་བར་རྟོགས་པའི་ཐེག་དམན་རྟོགས་རིགས་སུ་གྱུར་པའི་
547



བྱང་ཆུབ་ལོ་མ་དཔེ་ཚོགས།
ཐེག་ཆེན་ཡེ་ཤེས་དང་ཡེ་ཤེས་དེ་རྟོགས་པའི་ཐེག་དམན་རྟོགས་རིགས་
སུ་གྱུར་པའི་ཐེག་དམན་ཡེ་ཤེས་གཞིས་གཞི་ཤེས་དང་དེའི་སྦྱོར་བ་ཅི་
རིགས་ལ་སྦྱོར་པའི་ཤེས་མཚན་བཅུ་དྲུག་གི་དང་བོ་ཡིན་པ་བཞིན་
འོག་མ་ཞེ་བདུན་རེ་རེ་ལ་ཡང་ཡུལ་ཡུལ་ཅན་སྒོས་གཉིས་རེ་དབྱེ་བར་
གསུངས་པས་འོག་མ་དག་གི་མཚན་ཉིད་སོགས་ལ་རིགས་འགྲེ་སྦྱར་
དགོས་སོ། ། ཕུང་བོའི་འཇིན་རྟེན་སྐྱེ་འཇིག་ཏུ་དེ་ལྟར་རྟོགས་པའི་
ཐེག་དམན་རྟོགས་རིགས་སུ་གྱུར་པའི་ཤེས་མཚན་དང་རང་སྐྱ་ཐུབ་
པའི་རྫས་སུ་མེད་ཀྱང་ཐ་སྙད་དུ་ཡོད་པའི་སེམས་ཀྱི་སྤྱོད་པ་བརྒྱད་ཁྲི་
བཞི་སྟོང་རྟོགས་པའི་རིགས་གནས་དེ་གང་ཟག་གི་བདག་མེད་ལ་
མཉམ་པར་བཞག་པའི་སེམས་སོགས་ཀྱི་སྐྱེ་འཇིག་རྟོགས་པའི་རིགས་
གནས་དེ་གང་ཟག་གི་བདག་མེད་ལ་མཉམ་པར་བཞག་པ་ལས་ལངས་
པའི་སེམས་སོགས་ཀྱི་སྐྱེ་འཇིག་རྟོགས་པའི་རིགས་གནས་དེ་མཐོང་
སྒོམ་གྱི་སྤང་བྱའི་ཉོན་སྒྲིབ་ཅི་རིགས་སྤངས་པའི་འགོག་པ་དང་ཟག་
བཅས་ཉེར་ལེན་གྱི་ཕུང་བོ་སྤངས་པའི་འགོག་པ་ཅི་རིགས་རྟོགས་པའི་
རིགས་གནས་དེ་ སོ་སྐྱེའི་ཆགས་བཅས་སེམས་སོགས་རྟོགས་པའི་་་་༌་
རིགས་གནས་དེ་འཕགས་པའི་ཆགས་བྲལ་སེམས་སོགས་རྟོགས་པའི་
རིགས་གནས་ཀྱི་དེ་འདོད་ པའི་སེམས་སོགས་རྟོགས་པའི་རིགས་་་་་
གནས་ཀྱི་དེ་གཟུགས་ཀྱི་སེམས་སོགས་རྟོགས་པའི་དེ་སྟེ་རིགས་གནས་
ཀུན་ལ་སྦྱར་དགོས་སོ། །གཟུགས་མེད་ཀྱི་སེམས་སོགས་རྟོགས་པའི་
དེ་སེམས་སོགས་དབང་ཤེས་ཀྱིས་ཡུལ་བསྟན་དུ་མེད་པར་རྟོགས་པའི་
548



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དེ་སེམས་སོགས་སྤྱན་ལྔས་ཡུལ་དུ་གཟུགས་ཅན་ལྟར་མེད་པར་རྟོགས་
པའི་དེ་གཡོ་བའི་སེམས་སོགས་རྟོགས་པའི་དེ་གང་ཟག་གི་བདག་གིས་
སྟོང་བའི་སྒྱུ་མ་ལྟ་བུའི་གཡོ་བའི་ལྟ་བ་སོགས་ལ་བརྟེན་ནས་སྐྱེས་པར་
རྟོགས་པའི་དེ། གཡོ་བའི་སེམས་སོགས་གང་ཟག་གི་བདག་མེད་དུ་
རྟོགས་པའི་དེ་ཐུབ་པ་བྱང་སེམས་དང་སངས་རྒྱས་ཀྱིས་གང་ཟག་གི་
བདག་མེད་ཀྱི་དེ་ཉིད་ཐམས་ཅད་ཀྱི་ཚུལ་གཅིག་ཏུ་འཇོག་པ་དང་དེ་
ཇི་བཞིན་དུ་རྟོགས་པ་དང་། དེ་གཞན་ལས་མཆོག་ཏུ་རྟོགས་པ་
དང་རྟོགས་པ་ལྟར་གཞན་ལ་བསྟན་ཅིང་ཐ་སྙད་འདོགས་པ་རྟོགས་
པའི་ཐེག་དམན་རྟོགས་རིགས་ཀྱི་ཤེས་མཚན་དང་ཤེས་ མཚན་དེ་་་
རྟོགས་པའི་ཐེག་དམན་རྟོགས་རིགས་སུ་གྱུར་པའི་ཤེས་མཚན་གཉིས་
ནི་གཞི་ཤེས་དང་དེའི་སྦྱོར་བ་ཅི་རིགས་ལ་སྦྱར་པའི་ཤེས་མཚན་བཅུ་
དྲུག་གི་ཐོག་མ། རྗེ་ཡབ་སྲས་ཀྱིས་དེའི་ཤེས་བཞི་གཞི་ཤེས་ཀྱི་
མཚན་བཅུ་དྲུག་གི་ཐ་མ་ཡིན་པར་གསུངས་པ་ལས་བཞི་བ་དང་བོ་
གསུམ་གྱི་མཐར་སྦྱར་རམ་གསུངས་པས་གསེར་སྡོམ་ལ་སྦྱར་དགོས་
ཟེར་བ་མི་རིགས་སོ། །དེ་བཅུ་དྲུག་གི་དང་བོ་དེ་བཞིན་གཤེགས་པ་
བསྐྱེད་ཚུལ་དང་ལྷག་མ་བཅོ་ལྔ་ཇི་ལྟར་རྟོགས་ཚུལ་དང་བཅོ་ལྔའི་
དང་བོ་འཇིག་རྟེན་མཁྱེན་ཚུལ་དང་གཉིས་པ་ནས་བཅུ་བའི་བར་
སེམས་ཀྱི་སྦྱོར་བ་མཁྱེན་ཚུལ་དང་ ཐ་མ་གཉིས་གང་ཟག་གི་བདག་
མེད་ཀྱི་དེ་བཞིན་ཉིད་མཁྱེན་ཚུལ་ལ་སྦྱར་ནས་གསུངས་སོ། །ལམ་
ཤེས་དང་དེའི་སྦྱོར་བ་ཅི་རིགས་ལ་སྦྱར་བའི་ཤེས་མཚན་བཅུ་དྲུག་ནི་
549



བྱང་ཆུབ་ལོ་མ་དཔེ་ཚོགས།
ངོ་བོ་བདེན་མེད་དང་དེ་ངེས་པའི་ཡེ་ཤེས་ཅི་རིགས་རྟོགས་པའི་ཐེག་
ཆེན་རྟོགས་རིགས་སུ་གྱུར་པའི་ཤེས་མཚན་ཏུ་བདེན་མེད་དང་དེ་ལྟར་
རྟོགས་པའི་དེ། བླང་དོར་བདེན་མེད་རྟོགས་པའི་དེ། སེམས་ཀྱི་
རང་བཞིན་ལ་དྲི་མས་བསླད་པ་མ་ཞུགས་པར་རྟོགས་པའི་དེ། སྟོང་
གཞི་ཆོས་ཅན་བདེན་མེད་དུ་རྟོགས་པའི་དེ། ཆོས་ཉིད་ངོ་བོ་འགྱུར་
མེད་དུ་རྟོགས་པའི་དེ། སུས་ཀྱང་ཆོས་ཉིད་ཀྱི་ངོ་བོ་གཞན་དུ་
བསྒྱུར་དུ་མེད་པར་རྟོགས་པའི་དེ། ཆོས་ཉིད་དུ་རྐྱེན་གྱིས་འདུ་མི་
བྱེད་པར་རྟོགས་པའི་དེ། དོན་དམ་པར་ཆོས་ཉིད་འགར་ཡང་་
གདགས་སུ་མི་རུང་བར་རྟོགས་པའི་དེ། ཀུན་རྫོབ་ཏུ་ཆོས་ཉིད་ལ་
དབྱེ་བ་ཡོད་ཀྱང་དོན་དམ་པར་དབྱེ་བ་མེད་པར་རྟོགས་ པའི་དེ།
དོན་དམ་པར་བདེན་གཉིས་ཀྱི་དབྱེ་བ་མེད་པར་རྟོགས་པའི་ཐེག་ཆེན་
རྟོགས་རིགས་སུ་གྱུར་པའི་ཤེས་མཚན་དེའོ། །དེ་བཅུ་དྲུག་གི་དང་བོ་
བཅུ་ཆོས་ཅན་ལམ་གྱི་རང་བཞིན་གྱི་རབ་དབྱེ་དང་། བཅུ་གཉིས་
པ་དམ་བཅའ་གཞན་བྱ་བར་མི་ནུས་པ་དང་བཅུ་གསུམ་པ་དང་བཅུ་
བཞི་བ་གཉིས་གཏན་ཚིགས་རྒྱུས་མ་བྱས་ཤིང་བློས་ཀྱང་མ་བསྒྲུབས་པ་
དང་བཅུ་གཅིག་པ་དཔེ་དོན་དང་། ཐ་མ་གཉིས་བདེན་གཉིས་ཤེས་
ཚུལ་ཏེ་ལྔའི་ནང་དུ་བསྡུས་སོ། ། རྣམ་མཁྱེན་དང་དེའི་སྦྱོར་པ་ཅི་་
རིགས་ལ་སྦྱར་བའི་ཤེས་མཚན་བཅུ་དྲུག་ནི། དེ་བཞིན་གཤེགས་
པས་རྣམ་མཁྱེན་སྦྱོར་བའི་ཡུམ་ལ་བརྟེན་ནས་མཐོང་ཆོས་ལ་བདེ་བར་
གནས་པར་རྟོགས་པའི་རིགས་གནས་ཀྱི་ཐེག་དམན་རྟོགས་རིགས་སུ་
550



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གྱུར་པའི་ཤེས་མཚན་དེ་བཞིན་གཤེགས་པས་གཞུང་ཤེར་ཕྱིན་་་་་
གདན་ཁྲི་བཤམས་པ་སོགས་ཀྱིས་གུས་པར་བྱ་བ་རྟོགས་པའི་རིགས་
གནས་ཀྱི་དེ། དེ་བཞིན་གཤེགས་པས་ཡུམ་ཡོན་ཏན་གྱིས་གོང་མ་
ཉིད་དུ་བསྐུར་བར་རྟོགས་པའི་རིགས་གནས་ཀྱི་དེ། འོག་མ་དག་ལ་
རིགས་བསྒྲེའོ། །དེ་བཞིན་གཤེགས་པས་ཡུམ་གྱི་ཡོན་ཏན་བརྗོད་པ་
ལ་སོགས་པས་མཉེས་པར་བྱེད་པར་རྟོགས་པའི་དེ། དེ་བཞིན་་་་
གཤེགས་པས་ཡུམ་ལ་མེ་ཏོག་གཏོར་བ་སོགས་པས་མཆོད་པར་བྱ་བ་
རྟོགས་པའི་དེ། དེ་བཞིན་གཤེགས་པས་ཀུན་རྫོབ་ཏུ་དེ་ལྟར་བྱས་
ཀྱང་དོན་དམ་དུ་དེ་ལྟར་བྱེད་པ་མེད་པར་རྟོགས་པ་རྟོགས་པའི་དེ།
དེ་བཞིན་གཤེགས་པའི་ཡེ་ཤེས་ཀུན་རྫོབ་ཏུ་ཡུལ་ཀུན་ལ་འཇུག་པར་
རྟོགས་པའི་དེ། སྤྲོས་པའི་མཐའ་གང་དུ་མ་མཐོང་པ་དེ། དེ་ས་
དང་དེ་ཇི་བཞིན་དུ་རྟོགས་པ་དང་དེ་གཞན་ལས་མཆོག་དུ་རྟོགས་པ་
ལྟར་གཞལ་བསྟན་ཅིང་ཐ་སྙད་འདོགས་པ་རྟོགས་པའི་ཐེག་དམན་
རྟོགས་རིགས་ཀྱི་ཤེས་མཚན། དེ་རྟོགས་པའི་ཐེག་དམན་རྟོགས་
རིགས་སུ་གྱུར་པའི་ཤེས་མཚན་གཉིས་ནི་གཞི་ཤེས་དང་དེའི་སྦྱོར་བ་
ཅི་རིགས་སྦྱར་བའི་ཤེས་མཚན་བཅུ་དྲུག་གི་ཐ་མའོ། །རྗེས་ཡབ་སྲས་
ཀྱིས་དེའི་ཤེས་བཞི་ཤེས་ཀྱི་ཤེས་མཚན་བཅུ་དྲུག་གི་ཐ་མ་ཡིན་པར་
གསུངས་པ་ལས་བཞི དང་བོ་གསུམ་གྱིས་མཐར་སྦྱར་བར་མ་་་
གསུངས་པས། གསེར་སྡོམ་ལས་སྦྱར་དགོས་ཟེར་བ་མི་རིགས་སོ། །
བཅུ་དྲུག་གའི་དང་བོ་དེ་བཞིན་གཤེགས་པ་བསྐྱེད་ཚུལ་དང་ལྷག་མ་
551



བྱང་ཆུབ་ལོ་མ་དཔེ་ཚོགས།
བཅོ་ལྔ་ཇི་ལྟར་རྟོགས་ཚུལ་དང་བཅོ་ལྔའི་དང་བོ་འཇིག་རྟེན་མཁྱེན་
ཚུལ་དང་གཉིས་པ་ནས་བཅུ་གཅིག་གི་བར་སེམས་ཀྱི་སྦྱོར་བ་མཁྱེན་
ཚུལ་དང་ཐ་མ་གཉིས་གང་གི་བདག་མེད་ཀྱི་དེ་བཞིན་ཉིད་མཁྱེན་
ཚུལ་སྦྱར་ནས་གསུངས་སོ། །ལམ་ཤེས་དང་དེའི་སྦྱོར་བ་ཅི་རིགས་ལ་
སྦྱར་བའི་ཤེས་མཚན་བཅུ་དྲུག་ནི་ངོ་བོ་བདག་མེད་དང་དེ་ངེས་པའི་
ཡེ་ཤེས་ཅི་རིགས་རྟོགས་པའི་ཐེག་ཆེན་རྟོགས་རིགས་སུ་གྱུར་པའི་ཤེས་
མཚན་དུ་བདག་མེད་དང་དེ་ལྟར་སྟོང་བའི་དེ་ཞེས་འགོ་མ་ཀུན་མ་
སྦྱར་དགོས། འབྲས་བུ་བདག་མེད་རྟོགས་པའི་དེ་བདེན་པའི་སྐྱེ་
མེད་ རྟོགས་ པའི་ དེ། བདེན་ པའི་ འགག་ མེད་ རྟོགས་ པའི་ དེ།
ཀུན་ཉོན་བདེན་མེད་རྟོགས་པའི་དེ། རྣམ་བྱང་བདེན་མེད་རྟོགས་
པའི་དེ། བླང་དོར་བདེན་མེད་རྟོགས་པའི་དེ་སེམས་ཀྱི་རང་བཞིན་
དྲི་མས་མ་བསླད་པ་ལ་ཞུགས་པར་རྟོགས་པའི་དེ། སྟོང་གཞི་ཆོས་
ཅན་བདེན་མེད་དུ་རྟོགས་པའི་དེ་ཆོས་ཉིད་ངོ་བོ་འགྱུར་མེད་རྟོགས་
པའི་དེ་སུས་ཀྱང་ཆོས་ཉིད་རྒྱུ་རྐྱེན་གྱིས་འདུ་མི་བྱེད་པར་རྟོགས་པའི་
དེ། དོན་དམ་པར་ཆོས་ཉིད་འགར་ཡང་གདགས་སུ་མི་རུང་བར་
རྟོགས་པའི་དེ། ཀུན་རྫོབས་སུ་ཆོས་ཉིད་ལ་དབྱེ་བ་ཡོད་ཀྱང་དོན་
དམ་པར་དབྱེ་བ་མེད་པར་རྟོགས་པའི་དེ་དོན་དམ་པར་བདེན་གཉིས་
ཀྱི་དབྱེ་བ་མེད་པར་རྟོགས་པའི་ཐེག་ཆེན་རྟོགས་རིགས་སུ་གྱུར་པའི་
ཤེས་མཚན་དེའོ། །དེ་བཅུ་དྲུག་གི་དང་པོ་བཅུ་ཆོས་ཅན། ལམ་གྱི་
རང་བཞིན་གྱི་རབ་དབྱེ་དང་བཅུ་གཉིས་གཞན་དུ་བྱ་བར་མི་ནུས་པ་
552



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དང་བཅུ་གསུམ་པ་དང་བཅུ་བཞི་བ་གཉིས་གཏན་ཚིགས་རྒྱུས་མ་བྱས་
ཤིང་བློས་ཀྱང་མ་སྒྲུབ་པ་དང་བཅུ་གཅིག་པ་དཔེ་དོན་དང་ ཐ་མ་་
གཉིས་བདེན་གཉིས་ཤེས་ཚུལ་ཏེ་ལྔའི་ནང་དུ་བསྡུས་སོ། ། རྣམ་་་་
མཁྱེན་དང་དེའི་སྦྱོར་བ་ཅི་རིགས་ལ་སྦྱར་བའི་ཤེས་མཚན་བཅུ་དྲུག་
ནི་དེ་བཞིན་གཤེགས་པས་རྣམ་མཁྱེན་སྦྱོར་བའི་ཡུམ་ལ་བརྟེན་ནས་
མཐོང་ཆོས་ལ་བདེ་པར་གནས་པར་རྟོགས་པའི་རིགས་གནས་ཀྱི་ཐེག་
ཆེན་རྟོགས་རིགས་སུ་གྱུར་པའི་ཤེས་མཚན་དེ་བཞིན་གཤེགས་པས་
གཞུང་ཤེས་རབ་ལ་གདན་ཁྲི་བཤམས་པ་སོགས་ཀྱི་གུས་པ་བྱས་པ་
རྟོགས་པའི་རིགས་གནས་ཀྱི་དེ། དེ་བཞིན་གཤེགས་པས་ཡུམ་ཡོན་
ཏན་གྱི་གོང་མ་ཉིད་དུ་བཀུར་བར་རྟོགས་པའི་རིགས་གནས་ཀྱི་དེ།
རིགས་གནས་འོག་མ་དག་བསྒྲེས་སོ། །དེ་བཞིན་གཤེགས་པས་ཡུམ་
གྱི་ཡོན་ཏན་བརྗོད་པ་ལ་སོགས་པས་མཉེས་པར་བྱེད་པར་རྟོགས་པའི་
དེ། དེ་བཞིན་གཤེགས་པས་ཡུམ་ལ་མེ་ཏོག་གཏོར་བ་ལ་སོགས་པས་
མཆོད་པར་བྱས་པ་རྟོགས་པའི་དེ། དེ་བཞིན་གཤེགས་པས་ཀུན་
རྫོབ་ཏུ་དེ་ལྟར་བྱས་ཀྱང་དོན་དམ་དུ་དེ་ལྟར་བྱར་པ་མེད་པར་རྟོགས་
པའི་དེ། དེ་བཞིན་གཤེགས་པའི་ཡེ་ཤེས་ཀུན་རྫོབ་དུ་ཡུལ་ཀུན་ལ་
འཇུག་པར་རྟོགས་པའི་དེ། སྤྲོས་པའི་མཐའ་གང་དུ་མ་མཐོང་བ་དེ་
སྡོམ་དགག་ལས་རྒྱན་སྣང་གི་མཆོད་མཛད་རི་མོ་བསྙེན་བཀུར་མཛད་
རིམ་བཞིན་མཚོན་པའི་དངོས་སྦྱོར་མཇུག་ལ་བྱེད་དགོས་ཟེར་བ་མི་
རིགས་པའི་ཕྱིར་ཏེ། རྒྱན་སྣང་ལྟར་ན་བླ་མར་མཛད་མཆོད་སྦྱོར་
553



བྱང་ཆུབ་ལོ་མ་དཔེ་ཚོགས།
དང་མཆོད་མཛད་རི་མོ་མཛད་དམ་རིམ་འགྲོ་མཛད་བསྙེན་བཀུར་
མཛད་གསུམ་མཆོད་པའི་དངོས་གཞི་དང་རྗོད་པར་མཛད་མཆོད་
པའི་མཇུག་ལ་སྦྱར་ན་གསལ་པས་དེས་ན། སྡོམ་དགག་ལས་རྒྱུ་
མཚན་མེད་པར་མཆོད་པའི་སྦྱོར་དངོས་མཇུག་གསུམ་སྟོན་བྱེད་ལ་
བརྒྱད་སྟོང་མདོ་ཚིག་གསུམ་ཙམ་ལས་མེད་ཟེར་བ་དང་། བརྒྱད་
སྟོང་དང་ཉི་ཁྲིའི་དེ་གསུམ་སྟོན་པའི་ཚིག་མང་ཉུང་ཡོད་པས་དེ་་་
གཉིས་ཀྱིས་མཆོད་པའི་སྦྱོར་དངོས་མཇུག་གསུམ་ སྟོན་ཚུལ་འགལ་
ཟེར་བ་དང་གསེར་སྡོམ་ལས་རིམ་གྲོ་མཛད་མཆོད་པའི་སྦྱོར་བར་
མཛད་པ་སོགས་མི་འཐད་དོ། ། རྩ་བར་བརྗོད་དང་ཤེས་མཛད་་་་
མངོན་སུམ་མཛད་རྟོག་གེ་སྣང་བ་ལྟར་ཐོས་བསམ་སྒོམ་གསུམ་ལའང་
སྦྱར་རིགས། གསེར་ཕྲེང་སོགས་སུ་གསལ་བས། གསེར་ཕྲེང་་་་
རང་ལས། གཞན་དག་ཐོས་བསམ་སྒོམ་གསུམ་གྱི་ཤེས་རབ་ནས་
ཟེར་བ་ནི་ཞེས་པ་དེ་གསུམ་རིམ་ཅན་ཁོ་ན་ལ་སྦྱར་མི་རིགས་པའི་དོན་
ནོ། །དེས་ན་གསེར་སྡོམ་ལས་ཕྱོགས་སྔ་དེའི་འདོད་ཚུལ་རྟོག་གེ་སྣང་
བ་ལྟར་ཡིན་པས་རང་ལུགས་ཟེར་བ་མི་འཐད་དོ། །གཞི་ཤེས་རང་
ལྡོག་ཙམ་གྱི་ཆ་ནས་བྱེད་པ་དང་བོ་གསུམ་ལས་མི་འོང་བས་འགྲེལ་
ཆུང་གིས་དེ་ལྟར་དང་། སྣང་བ་གཉིས་དང་གསེར་ཕྲེང་སོགས་ལས་
གཉེན་པོ་གཞི་ཤེས་ཀྱི་རང་གི་ཆ་ནས་བྱེད་པ་དང་བོ་དགུ་འོང་བ་ལ་
དགོངས་པས། སྡོམ་དགག་ལས། སྣང་བ་གཉིས་དང་གསེར་
ཕྲེང་ལྟར་ན་དབྱེ་པ་དང་བོ་གསུམ་དང་གཞི་ཤེས་ཀྱི་ཤེས་ཁྱད་ངོ་བོ་
554



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཉིད་ཀྱི་མཚན་ཉིད་གསུམ་ཐེག་དམན་ཡིན་ཟེར་བ་དང་གསེར་ཕྲེང་
གིས་ཆོས་བཤེས་ཀྱིས་གཞི་ཤེས་ཀྱིས་མཚན་ཉིད་ཉི་ཤུ་ཐེག་དམན་ལམ་
དུ་བཤད་པ་བཀག་པ་དང་འགལ་བ་སོགས་ཤིན་ཏུ་ནང་འགལ་ལོ། །
རྩ་བར་ཡོངས་འདྲེན་པ་ཞེས་བྱ་བ་ཞེས་པ་རྗེས་མ་དེ་བྱེད་པ་བར་བ་
བདུན་གྱི་མཐར་སྦྱར་བར་གསེར་ཕྲེང་ལས་གསུངས་པས། གསེར་
སྡོམ་ལས། མི་འཐད་དེ་ཀུན་མཐར་མིང་དེ་སྐད་ཅེས་པའི་དོན་དུ་
གསུངས་པས་སོ་ཟེར། གསེར་ཕྲེང་ལས་བརྒྱད་ སྟོང་བའི་ཆགས་
སོགས་རླུང་གི་བྱེད་པ་དང་མ་རིག་པ་ཟད་པའི་ཡེ་ཤེས་བཞི་ལ་རིགས་
པས་གཅིག་པར་ལོགས་སུ་བཤད་དེ་སྣང་པའི་གླིང་གཅིག་བུ་གླིང་སྔ་
མའི་ནང་དུ་འདུས་པར་གསུངས་པས། (གསེར་སྡོམ་ལས། ཉི་
ཁྲིས་སྣང་བའི་གླིང་འདོད་དེ་དང་བོར་གླིང་གསུམ་རྒྱན་སྣང་ལས་
བརྒྱད་སྟོང་བའི་གླིང་སྔ་མ་ལ་ལོགས་སུ་བཤད་དེ་དགོས་པ་དང་་་་
བསྡུར་གསུངས་ཟེར་བ་ཡང་མི་འཐད་དོ།)། ཤན་ཏིས་སྣང་བའི་གླིང་
བྱེད་པའི་གླིང་བྱ་བའི་གླིང་གསུམ་འདོད་པར་གསེར་ཕྲེང་ལས་གསལ་
ཡང་། གསེར་སྡོམ་ལས་དེས་ན་གླིང་གསུམ་བྱེད་ཟེར་རང་་་་་་་་
བཟོའོ། །དེ་ཁོ་ན་ཉིད་དུ་མཐོང་བར་སྟོན་པར་མཛད་པས་རྟོགས་
པའི་སྤྱིར་རྗོད་པ་མཆོད་པ་རིམ་གྲོ་བསྙེན་བཀུར་བཀུར་སྟི་བླ་མར་བྱ་
བ་དྲུག་རྒྱན་སྣང་ལས་རྗོད་པར་བྱ་བ་ནི་ཡོན་ཏན་རྗེས་སུ་དྲན་པའི་སྒོ་
ནས་ཕུ་དུ་བྱེད་པའོ། མཆོད་པར་བྱ་བ་ནི་མཆོད་པ་ཆུང་ངུ་དང་རི་
མོར་བྱ་བ་ནི་མཆོད་པ་འབྲིང་དང་བསྙེན་བཀུར་བྱ་བ་ནི་མཆོད་པ་
555



བྱང་ཆུབ་ལོ་མ་དཔེ་ཚོགས།
ཆེན་པོ་དང་བཀུར་སྟི་བྱ་བ་ནི་དར་དཔྱངས་ལ་སོགས་པ་བཅིངས་
ནས་ཁྱད་པར་དུ་འཕགས་པའི་གནས་ལ་འཇོག་པ་དང་བླ་མར་བྱ་བ་
ནི་རྣམ་པ་ཐམས་ཅད་དུ་འདའ་བར་བྱ་བ་མ་ཡིན་པ་ཉིད་དོ། །ཞེས་
གསུངས་སོ། ། ཕུང་སོགས་ཀྱི་འཇིག་རྟེན་བདེན་སྟོང་དུ་སྟོན་པར་
མཛད་པ་རྟོགས་པའི་དེ། དེ་བཞིན་གཤེགས་པས་མདོར་བསྡུས་པ་
ཐོས་བསམ་ཡུལ་དུ་ཕུང་སོགས་བདེན་སྟོང་དུ་སྟོན་པར་མཛད་པ་
རྟོགས་པའི་དེ། དེ་བཞིན་གཤེགས་པས་རྒྱུ་སྨིན་པ་ལ་ཕུང་སོགས་
བདེན་སྟོང་དུ་སྒོམ་བྱུང་གིས་ཤེས་རབ་མཛད་པ་རྟོགས་པའི་དེ། དེ་
བཞིན་གཤེགས་པས་གྲོལ་བའི་གདུལ་བྱ་ལ་ཕུང་སོགས་བདེན་སྟོང་དུ་
མངོན་སུམ་དུ་མཐོང་བར་མཛད་པ་རྟོགས་པའི་དེ། དེ་བཞིན་་་་
གཤེགས་པས་ཆོས་ཉིད་རྟོགས་པས་བསམ་གྱི་མི་ཁྱབ་པ་ཉིད་དུ་སྟོན་
པར་མཛད་པ་རྟོགས་པའི་དེ། དེ་བཞིན་གཤེགས་པས་ཆོས་ཉིད་ལ་
མཉམ་པར་བཞག་པའི་ཟག་མེད་ཡེ་ཤེས་ཆོས་ཉིད་ལ་སྤྲོས་པ་ཞི་བ་
ཉིད་དུ་སྟོན་པར་རྟོགས་པའི་ཐེག་ཆེན་རྟོགས་རིགས་སུ་གྱུར་པའི་ཤེས་
མཚན་དེའོ། །བཅུ་དྲུག་པོ་དེའི་དང་བོ་ཡུམ་ལ་བརྟེན་ནས་བདེ་བར་
གནས་ཚུལ་དང་དེ་ནས་ལྔ་ཡུམ་གྱི་དྲིན་དུ་ཤེས་པ་དང་ལྷག་མ་རྣམས་
འཇིག་རྟེན་སྟོན་ཚུལ་ཤེས་པ་སྟེ་གསུམ་དུ་བསྡུས་སོ། ། རྩ་བར་དེ་ནི་
ཉིད་ཀྱི་ཆོས་བརྟེན་ནས་ཞེས་པའི་དེ་སྒྲ་སངས་རྒྱས་དང་ཆོས་རྣམ་
མཁྱེན་དང་དེའི་སྦྱོར་བ་ལ་བྱེད་དོ། །མཁྱེན་པ་ཐ་མ་གཉིས་དང་དེ་
དག་གི་སྦྱོར་བ་ཅི་རིགས་ལ་སྦྱར་བའི་ཁྱད་མཚན་བཅུ་དྲུག་ནི་མེ་ལོང་
556



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཡེ་ཤེས་སོགས་ཀྱི་རྒྱུ་བྱེད་པའི་སྡུག་བདེན་གྱི་ཆོས་ཉིད་བསམ་གྱིས་མི་
ཁྱབ་པ་རྟོགས་པ་དང་ལྡན་པའི་ཐེག་ཆེན་རྟོགས་རིགས་སུ་གྱུར་པའི་
ཁྱད་མཚན་དེ། ཡེ་ཤེས་བཞིའི་རྒྱུ་བྱེད་ཅིང་དཔེ་ཟླ་རུང་བའི་མཉམ་
པ་མེད་པའི་ཆོས་ཉིད་རྟོགས་པ་དང་ལྡན་པའི་དེ། ཡེ་ཤེས་བཞིའི་
རྒྱུ་བྱེད་ཅིང་ཐ་སྙད་པའི་ཚད་མས་གཞལ་ལས་འདས་པའི་ཆོས་ཉིད་
རྟོགས་པ་དང་ལྡན་པའི་དེ། ཡེ་ཤེས་བཞིའི་རྒྱུ་བྱེད་ཅིང་གྲངས་ཀྱིས་
བགྲང་བ་ལས་ འདས་ པའི་ཆོས་ཉིད་རྟོགས་ པ་ དང་ ལྡན་ པའི་དེ།
སྤངས་རྟོགས་ཀྱི་རིགས་སྡུད་པར་བྱེད་པའི་དེ། བདེན་གཉིས་་་་
རྟོགས་པའི་སྐྱེ་འཕགས་ཀྱི་རྟོགས་བྱ་རྟོགས་པའི་དེ། ཉན་རང་གི་
སྤྱོད་ཡུལ་དུ་མ་གྱུར་པའི་ངོ་བོ་ཡུལ་དུས་ཀྱི་བར་ཆོད་པ་ཕྲ་མོ་དང་རྒྱུ་
ཆེ་བ་རྟོགས་པའི་དེ། ཐེག་དམན་ལས་ཐེག་ཆེན་རང་ལ་ལྟོས་ཏེ་བླ་
མེད་བྱང་ཆུབ་ཐོབ་པ་མྱུར་བའི་དེ། ཆོས་ཀུན་དོན་དམ་པར་བྲི་
གང་མེད་པར་རྟོགས་པ་དང་ལྡན་པའི་ཕྱིན་དྲུག་རྟག་ཏུ་སྒྲུབ་པའི་དེ།
ཚོགས་ གཉིས་ ཕྱིན་ ཅི་ མ་ ལོག་ པར་ ཡང་ དག་ པར་ འགྲུབ་ པའི་དེ།
ཆོས་ཐམས་ཅད་ལ་བདེན་ཞེན་བཀག་ནས་ཡུམ་མི་འདོད་བར་འཛིན་
པའི་དེ། ཐབས་ཤེས་ཀྱིས་ཐེག་དམན་དུ་མི་ལྟུང་བ་དང་ལྡན་པའི་
དེ། ཐབས་ཤེས་ཀྱིས་ཕར་ཕྱིན་བཅུ་རྟོགས་པ་དང་ལྡན་པའི་དེ།
ཐབས་ ཤེས་ ཀྱིས་ སྲིད་ ཞི་ ལྟུང་ བ་ ལས་ ཡོངས་ སུ་ བཟུང་ བའི་ དེ།
བདེན་ཞེན་གྱི་རོ་མྱང་མེད་པར་དགེ་རྩ་བྱང་ཆུབ་དུ་བསྔོ་བ་དང་ལྡན་
པའི་ཐེག་ཆེན་རྟོགས་རིགས་སུ་གྱུར་པའི་ཁྱད་མཚན་དེའོ། ། གཞི་
557



བྱང་ཆུབ་ལོ་མ་དཔེ་ཚོགས།
ཤེས་དང་དེའི་སྦྱོར་བ་ཅི་རིགས་ལ་སྦྱར་བའི་བྱེད་མཚན་གསུམ་ནི་ཕྱི་
མའི་སྡུག་བསྔལ་ཞི་བའི་འདི་མྱང་འདས་ལ་འགོད་པའི་ཕན་པ་དང་
ལྡན་པའི་ཐེག་དམན་རྟོགས་རིགས་སུ་གནས་པའི་བྱེད་མཚན། ཚེ་
འདིར་བདེ་བ་དང་མཐར་མྱང་འདས་ལ་འགོད་པའི་ཐེག་དམན་
རྟོགས་རིགས་སུ་གནས་པའི་དེ། སྡུག་བསྔལ་སྔ་མ་ཐམས་ཅད་ལས་
སྐྱོབ་པ་ལྷག་མེད་མྱང་འདས་ལ་འགོད་པའི་ཐེག་དམན་རྟོགས་རིགས་
སུ་གནས་པའི་བྱེད་མཚན་དེའོ། །ལམ་ཤེས་དང་དེའི་སྦྱོར་བ་ཅི་་་
རིགས་ལ་སྦྱར་བའི་བྱེད་མཚན་བདུན་ནི་གཙང་བ་དམ་པའི་ཕར་ཕྱིན་
ལ་འགོད་པའི་སྐྱབས་བྱེད་པའི་ཐེག་ཆེན་རྟོགས་རིགས་སུ་གནས་པའི་
བྱེད་མཚན། སྡུག་བསྔལ་གྱི་རྒྱུ་བདེན་འཛིན་ཟློག་པའི་གནས་ཀྱི་
བྱེད་པ་དང་ལྡན་པའི་ཐེག་ཆེན་རྟོགས་རིགས་སུ་གྱུར་པའི་དེ། སྲིད་
ཞི་བདེན་མེད་དུ་རྟོགས་པའི་དཔུང་གཉེན་གྱི་བྱེད་པ་དང་ལྡན་པའི་
ཐེག་ཆེན་རྟོགས་རིགས་སུ་གྱུར་པའི་དེ། སྲིད་ཞིའི་མཐའ་ལ་མི་
གནས་པའི་མྱང་འདས་ལ་འགོད་པའི་གླིང་གི་བྱེད་པ་དང་ལྡན་པའི་
ཐེག་ཆེན་རྟོགས་རིགས་སུ་གྱུར་པའི་དེ། གདུལ་བྱ་ཐར་བར་ཡོངས་
སུ་འདྲེན་པའི་ཐེག་ཆེན་རྟོགས་རིགས་སུ་གྱུར་པའི་དེ། གཞན་དོན་
འབད་མེད་ལྷུན་གྲུབ་ཏུ་འབྱུང་བའི་ཐེག་ཆེན་རྟོགས་རིགས་སུ་གྱུར་
པའི་དེ། རྫོགས་སྨིན་སྦྱངས་གསུམ་མ་བྱས་པར་ཡང་དག་མཐའ་
མངོན་དུ་མི་བྱེད་པའི་རིགས་གནས་ཀྱི་ཐེག་ཆེན་རྟོགས་རིགས་སུ་གྱུར་
པའི་བྱེད་མཚན་དེའོ། །རྣམ་མཁྱེན་དང་དེའི་སྦྱོར་བ་ཅི་རིགས་ཀྱི་
558



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བྱེད་མཚན་གཅིག་པོ་ནི། རྣམ་མཁྱེན་སྦྱོར་བའི་ཡུམ་ལ་བརྟེན་ནས་
རྣམ་མཁྱེན་གྱིས་ཆོས་རྣམ་གྱིས་ཚུལ་ཕྱིན་ཅི་མ་ལོག་པར་སྟོན་་་་་
འབྱུང་བའི་ཐེག་ཆེན་རྟོགས་རིགས་སུ་གྱུར་པའི་བྱེད་མཚན་དེའོ། །
སྣང་བའི་གླིང་འོད་འབྱིན་པའི་གླིང་དེད་དཔོན་གྱི་གླིང་དེ་གསུམ་གྱི་
སྦྱར་ཚུལ་གཞན་གསེར་ཕྲེང་དུ་སྟོན། གཞི་ཤེས་དང་དེའི་སྦྱོར་བ་ཅི་
རིགས་ལ་སྦྱར་བའི་ངོ་བོ་ཉིད་མཚན་བཞི་ནི་ཆགས་སོགས་ཀྱི་ཉོན་
མོངས་ཅི་རིགས་ཀྱིས་དབེན་པའི་ཐེག་དམན་རྟོགས་རིགས་སུ་གནས་
པའི་ངོ་བོ་ཉིད་མཚན་དེའི་རྟགས་སྒོ་གསུམ་གྱི་མི་དགེ་བ་ཅི་རིགས་
ཀྱིས་དབེན་པའི་ཐེག་དམན་རྟོགས་རིགས་སུ་གྱུར་པའི་དེ། དེའི་
མཚན་མ་སྟེ་རྒྱུ་གཙང་བདེ་རྟག་བདག་ཏུ་འཛིན་པ་ཅི་རིགས་ཀྱིས་
དབེན་པའི་ཐེག་དམན་རྟོགས་རིགས་སུ་གྱུར་པའི་དེ། མི་མཐུན་
ཕྱོགས་དང་གཉེན་པོ་བདེན་གྲུབ་ཏུ་འཛིན་པ་ཅི་རིགས་ཀྱིས་དབེན་
པའི་ཐེག་ཆེན་རྟོགས་རིགས་ཀྱིས་ཟིན་པའི་ཐེག་དམན་རྟོགས་རིགས་
སུ་གྱུར་པའི་ངོ་བོ་ཉིད་མཚན་དེའོ། །འདི་འགྲེལ་ཟིན་སོགས་སུ་ཟིན་
བྱེད་ལ་སྦྱར་བ་ལྟར་ཡིན་པས་གསེར་སྡོམ་ལས། འདིའི་ཤེས་སྒྲིབ་དེ་
རགས་པ་ཡིན་ཟེར་བ་སོགས་མི་འཐད་དོ། །ལམ་ཤེས་དང་དེའི་སྦྱོར་
བ་ཅི་རིགས་ལ་སྦྱར་བའི་ངོ་བོ་ཉིད་མཚན་ལྔ་ནི་ཀུན་རྫོབ་ཏུ་གདུལ་
བྱའི་དོན་དུ་གོ་ཆ་བགོ་དགོས་ཀྱང་དོན་དམ་པར་མེད་པས་དཀའ་བ་
ནི་བདེན་གཉིས་ཟུང་འབྲེལ་དུ་སོང་བའི་ཐེག་ཆེན་རྟོགས་རིགས་ཀྱི་ངོ་
བོ་ཉིད་མཚན། ཐབས་ཤེས་བརྟན་པས་མཐའ་གཅིག་ཏུ་ཐེག་ཆེན་
559



བྱང་ཆུབ་ལོ་མ་དཔེ་ཚོགས།
རྟོགས་རིགས་སུ་གྱུར་པའི་དེ། དམན་པའི་བྱང་ཆུབ་ཀྱིས་འགྲན་དུ་
མེད་པའི་ཆེད་དུ་བྱ་བ་གསུམ་ལ་ཞུགས་པའི་ཐེག་ཆེན་རྟོགས་རིགས་
ཀྱི་དེ། འཁོར་གསུམ་མི་དམིགས་པ་ལ་གནས་པའི་ཐེག་ཆེན་རྟོགས་
རིགས་ཀྱི་དེ། ཆོས་ཀུན་ལ་བདེན་གྲུབ་ཏུ་མངོན་པར་ཞེན་པ་བཀག་
པའི་ཐེག་ཆེན་རྟོགས་རིགས་ཀྱི་ངོ་བོ་ཉིད་མཚན་དེའོ། །རྣམ་མཁྱེན་
དང་དེའི་སྦྱོར་བ་ཅི་རིགས་ལ་སྦྱར་བའི་ངོ་བོ་ཉིད་མཚན་བདུན་ནི་
མཁྱེན་གསུམ་གྱིས་ཡུལ་ཀུན་གྱི་དེ་བཞིན་ཉིད་མ་དམིགས་པའི་ཐེག་
ཆེན་རྟོགས་རིགས་ཀྱི་ངོ་བོ་ཉིད་མཚན། འཇིག་རྟེན་བདེན་ཞེན་
ཅན་གྱི་འཛིན་པ་དང་མི་མཐུན་པར་བདེན་མེད་རྟོགས་པའི་ཐེག་ཆེན་
རྟོགས་རིགས་ཀྱི་དེ། གཟུགས་སོགས་ཆོས་ཅན་ཐོག་མེད་དུ་རྟོགས་
པ་ལ་འཇུག་པའི་ཐེག་ཆེན་རྟོགས་རིགས་ཀྱི་དེ། གཟུགས་སོགས་
གཟུང་འཛིན་གྱི་གཞིར་བདེན་མེད་དུ་རྟོགས་པའི་ཐེག་ཆེན་རྟོགས་
རིགས་ཀྱི་དེ། གཟུགས་སོགས་འབྲས་བུའི་ངོ་བོར་དོན་དམ་པར་
འགྲོ་ བ་ མེད་ པར་ རྟོགས་ པའི་ ཐེག་ ཆེན་ རྟོགས་ རིགས་ ཀྱི་ དེ།
གཟུགས་སོགས་དོན་དམ་པར་རྒྱུ་ལས་སྐྱེ་བ་མེད་པར་རྟོགས་པའི་ཐེག་
ཆེན་རྟོགས་རིགས་ཀྱི་དེ། དེ་བཞིན་ཉིད་དེ་དོན་དམ་པར་ཆོས་ཅན་
གཟུགས་སོགས་ཀྱི་དངོས་པོ་དང་ཆོས་གཉིས་དངོས་མེད་དང་དེ་་
གཉིས་ཀ་དང་གཉིས་མིན་གྱི་མཐའ་བཞི་ལ་གནས་པ་མེད་པར་རྟོགས་
པའི་ཐེན་ཆེན་རྟོགས་རིགས་སུ་གྱུར་པའི་ངོ་བོ་ཉིད་མཚན་དེའོ། །
སྤྱིར་གཡོ་བའི་ལྟ་བ་འདུས་པའི་ལྟ་བ་ལ་སྐྱེ་འཕགས་ཀྱི་ལམ་སོགས་
560



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཡོད་དོ། ། ཁྱད་གཞི་ གང་ ཟག་དང་གང་ཟག་གི་བདག་ གཅིག་ ཏུ་་
འཁྲུལ་བ་ལས་བརྩམས་ཏེ། ཕྱི་རོལ་བའི་སྟོན་པ་སོགས་ཀྱིས་དྲིས་
ཤིང་སངས་རྒྱས་ཀྱིས་དྲིས་ལན་ལུང་མ་བསྟན་པའི་ཆ་ནས་བཞག་པའི་
ཤེས་རབ་ཉོན་མོངས་ཅན་ཏེ། འདིར་བསྟན་ལུང་མ་བསྟན་གྱི་ལྟ་
བའི་མཚན་ཉིད། བློ་བཟང་འཇམ་དབྱངས་བཤེས་གཉེན་དང་་་་
གུང་སྡོམ་སོགས་ལྟར་དབྱེ་ན་གང་ཟག་དང་གང་ཟག་གི་བདག་དང་།
དེས་ལོངས་སྤྱད་བྱའི་སྣོད་ཀྱི་འཇིག་རྟེན་གཉིས་རྟག་པ་དང་མི་རྟག་
པ་དང་གཉིས་ཀ་དང་གཉིས་པོ་གང་ཡང་མ་ཡིན་པའི་རྫས་སུ་འམ་དེ་
ལྟར་དུ་བདེན་པར་གྲུབ་པར་ལྟ་བའི་ལྟ་བ་བཞི་ནི་སྐྱེ་བ་སྔ་མའི་ཆ་ལ་
དམིགས་པས་སྔོན་མཐའ་ལ་བརྟེན་པ་དང༌། གང་ཟག་གི་བདག་
དང་དེས་ལོངས་སྤྱད་བྱའི་སྣོད་ཀྱི་འཇིག་རྟེན་གཉིས་སྐྱེ་བ་ཕྱི་མར་
འཇུག་པས་མཐའ་དང་མི་ལྡན་པ་དང་སྐྱེ་བ་ཕྱི་མར་མི་འཇུག་པས་
མཐའ་དང་ལྡན་པ་དང་དེ་གཉིས་ཀ་དང་དེ་གཉིས་གང་ཡང་མ་ཡིན་
པའི་རྗེས་སུ་སྟེ་དེ་ལྟར་དུ་བདེན་པར་གྲུབ་པར་ལྟ་བའི་ལྟ་བ་བཞི་ནི་ཕྱི་
མའི་ཆ་ལ་དམིགས་པས་ཕྱི་མཐའ་ལ་བརྟེན་པ་དང༌། བློ་བཟང་
འཇམ་དབྱངས་བཤེས་གཉེན་དང་གུང་སྡོམ་སོགས་ལྟར་དེ་བཞིན་
གཤེགས་པ་དང་རང་སྐྱ་ཐུབ་པའི་དེ་བཞིན་གཤེགས་པ་གྲོངས་ཕན་
ཆད་རྒྱུན་འབྱུང་བ་དང་མི་འབྱུང་བ་དང་གཉིས་ཀ་དང་དེ་དག་་་་
གཉིས་གང་ཡང་མ་ཡིན་པའི་རྫས་སུའམ་དེ་ལྟར་བདེན་པར་གྲུབ་པར་
ལྟ་བའི་ལྟ་བ་བཞི་ནི། གཤེགས་ཚུལ་གྱི་ཆ་ལ་དམིགས་པས་མྱང་
561



བྱང་ཆུབ་ལོ་མ་དཔེ་ཚོགས། ་
འདས་ལ་བརྟེན་པ་དང་། བློ་བཟང་འཇམ་དབྱངས་བཤེས་གཉེན་
དང་གུང་སྡོམ་ལྟར་གང་ཟག་གི་བདག་དང་དེའི་ལུས་རྫས་གཅིག་དང་
རྫས་ཐ་དད་དུ་བདེན་པར་ལྟ་བའི་ལྟ་བ་གཉིས་ནི་ལུས་སྲོག་གི་ཆ་ལ་
དམིགས་པས་ལུས་ལ་བརྟེན་པ་གཉིས་ཏེ་བཅུ་གཅིག་གོ། གསེར་
སྡོམ་དགག་པ་ལས་ཞེ་འདོད་དང་ཚིག་ཟིན་སྦྱར་ཚུལ་མི་འདྲ་བ་ཁྱད་
མ་ཕྱེ་བར་རྣམ་བཤད་གསུམ་དང་རྟོག་གེ་འབར་བ་དང་ཀུན་བཏུས་
དང་ཡིག་ཆ་སོགས་ལུང་མ་བསྟན་གྱི་ལྟ་བ་བཅུའི་དམིགས་ཡུལ་འཇོག་
ཚུལ་འགལ་ཟེར་བ་མི་འཐད་དོ། །གསེར་སྡོམ་ལས་གསེར་ཕྲེང་ལས་
གཞན་ཕུང་ལྔ་དེ་དག་ནི་ཞེས་པའི། གཞན་ཕུང་ལྔར་འདོད་པར་
འཁྲུལ་ནས་རྩ་བའི་གཞན་དང་དེ་དག་ཅེས་པའི་དེ་སྒྲ་ཕུང་སོགས་ལ་
སྙེགས་ཟེར་བ་མི་འཐད་དེ། དེའི་དེ་སྒྲ་གཡོ་སོགས་ལ་སྙེགས་པར་
རྣམ་བཤད་གསུམ་སོགས་སུ་གསུངས་པའི་ཕྱིར་རོ། །གྲངས་ཅན་པས་
ཚེ་སྔ་ཕྱིའི་བདག་གཅིག་གཅིག་གི་དུས་ན་ཡོད་པར་འདོད་པས་བཞི་
ཚན་གསུམ་གྱི་སྔ་མ་གསུམ་གྲངས་ཅན་པ་ལ་ཡོད་ཕྱོགས་ནས་ལྟ་བའི་
གཡོ་བའི་ལྟ་བ་དང་། རྒྱང་འཕེན་པས་ཚེ་སྔ་ཕྱིའི་འབྲེལ་བ་མེད་
པར་འདོད་པས་བཞི་ཚན་གསུམ་གྱི་གཉིས་པ་རྒྱང་འཕེན་ལ་བརྟེན་པ་
ལ་མེད་ཕྱོགས་ནས་ལྟ་བའི་འདུ་བའི་ལྟ་བ་དང༌། གཅེར་བུ་བས་
ཆོས་ཀུན་གྱི་རང་བཞིན་རྟག་ལ་གནས་སྐབས་རྟག་མེད་དུ་འདོད་པས་
བཞི་ཚན་གསུམ་གྱི་གསུམ་པ་གསུམ་གཅེར་བུ་ལ་བརྟེན་ནས་དགག་
སྒྲུབ་ཆ་མཉམ་པའི་བཀྲམ་པའི་ལྟ་བ་དང་། གནས་མ་བུ་བ་་་་
562



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བདག་ཕུང་རྟག་མི་རྟག་དང་གཅིག་མི་གཅིག་སོགས་གང་དུ་བསྒྲུབ་ཏུ་
མི་རུང་བར་འདོད་པས་བཞི་ཚན་གསུམ་གྱི་བཞི་བ་གསུམ་གནས་མ་
བུ་ལ་བརྟེན་ནས་དགག་སྒྲུབ་གང་ཡང་མ་ཡིན་པའི་ཆ་ནས་ལྟ་བའི་
བཙུམ་པའི་ལྟ་བ་གསུངས་སོ། །བཅུ་གཉིས་སུ་བསྡུས་ཚེ་བཙུམ་པའི་
ལྟ་བ་གསུམ་རྫས་ཐ་དད་དུ་ལྟ་བ་རེ་བཞི་ནི་འདུ་བའི་ལྟ་བ་དང་ལྷག་
མ་རྣམས་གཡོ་བའི་ལྟ་བ་ཡིན་གསུངས་སོ། །གྲུབ་མཐའ་དེ་དག་ལ་
སྦྱར་ནས་གསུངས་པ་ནི་གདུལ་བྱ་ཉེ་བའི་དབང་གིས་སོ། །གཙོ་ཆེ་བ་
ལ་དགོངས་ཏེ་དེ་དག་ཀུན་ལ་ཕྱི་རོལ་བའི་གྲུབ་མཐའ་ཕལ་ཆེ་པའི་
བསླད་པ་ཡོད་པར་གཞུང་རྣམས་སུ་གསུངས་པའི་ཕྱིར་དང་རྒྱུང་
འཕེན་པས་ལུས་སེམས་རྫས་གཅིག་དང་རྒྱལ་དཔོག་པས་ལུས་སེམས་
རྫས་ཐ་དད་དུ་འདོད་པར་གཞུང་རྣམས་སུ་གསུངས་པའི་ཕྱིར་རོ། །
སྐབས་འདིའི་མཐའ་ནི་མཐའ་ལྔའི་འཇུག་ཆ་དང་འཇུག་ཆ་དེ་ཡང་ཚེ་
འདི་དང་ཕྱི་མར་སྦྱར་ཚུལ་གཉིས་ལས་རྣམ་བཤད་སོགས་ལྟར་ཚེ་འདི་
ལ་སྦྱོར། འོན་ཀྱང་ རྩ་ཤེས་ཊིཀ་ཆེན་དང་གསེར་ཕྲེང་སོགས་སུ་
གསུངས་ཚུལ་ལྟར་བྱས་ན་ཡང་རྣམ་བཤད་སོགས་དང་མི་འགལ་་་
ལོ། ། སྡུག་ཀུན་རགས་པ་ཉེ་བར་ཞི་བའི་ཆད་པའི་མྱང་འདས་ལ་་
མཐའི་སྒྲ་ལྔའི་ཉེ་བ་མ་གཏོགས་འཇུག་གོ། སྐབས་འདིར་ལུང་མ་
བསྟན་པའི་ལྟ་བ་ལ་ཡིག་ཆ་གཞན་སོགས་ལས་བདག་འཛིན་བཞག་
ཀྱང་རང་རེའི་ཡིག་ཆ་ལྟར་མི་འཇོག་སྟེ། རྩ་ཤེས་རྣམ་བཤད་གསེར་
ཕྲེང་མཐའ་དཔྱོད་སོགས་ལས་ཁྱད་གཞི་གང་ཟག་གི་བདག་ལས་་་་
563



བྱང་ཆུབ་ལོ་མ་དཔེ་ཚོགས། ་་
བརྩམས་པར་གསུངས་པ་དང་རྣམ་འགྲེལ་ཊིཀ་ཆེན་ལས་ཕྱི་རོལ་བའི་
ལྟ་ངན་སུམ་བརྒྱ་དྲུག་ཅུ་རྩ་བཞི་དང༌། དེ་ཡང་ལུང་མ་བསྟན་གྱི་ལྟ་
བ་བཅུ་བཞི་དང་དེ་ཡང་རྟག་ཆད་ཀྱི་ལྟ་བ་གཉིས་སུ་བསྡུས་ཚུལ་དང༌
ཀུན་བཏུས་དར་ཊིཀ་སོགས་སུ་ལྟ་ངན་དྲུག་ཅུ་རྩ་གཉིས་དང་ལུང་མ་
བསྟན་གྱི་ལྟ་བ་བཅུ་བཞི་མཐར་ལྟ་ལོག་ལྟ་གཉིས་སུ་བསྡུས་ནས་་་་
གསུངས་པ་དེའི་ཕྱིར། ཁྱབ་སྟེ་སྡོམ་ལས་བདག་འཛིན་མིན་ཡང་
ཞེས་སོགས་གསུངས་པའི་ཕྱིར། ཉི་སྣང་གིས་མདོ་སྦྱར་ཚུལ་དང་
བོའི་སྐབས་སུ་དེ་ཡང་བཅོམ་ལྡན་འདས་སོགས་དང་བྱང་ཆུབ་སེམས་
དཔའ་གངྒའི་ཀླུང་གི་སོགས་གཉིས་ཀྱི་ཐར་ཆ་ཆེ་ཆུང་གཉིས་རྩ་བའི་
རྣོ་རྟུལ་གཉིས་དང་དེ་ལྟར་ན་འོ་ན་ཉན་ཐོས་ཀྱི་ཐེག་པ་ལ་སོགས་ཀྱི་
དབང་འབྲིང་རྩ་བའི་ཤུགས་བསྟན་གྱི་ཉན་རང་གི་ཐར་ཆ་གཉིས་དང་
ལེའུ་བརྒྱད་མའི་དབང་འབྲིང་གི་ཉི་ཁྲི་ལས་གཟུགས་རྫོགས་བྱང་ལས་
ལྡོག་གམ་སོགས་ཀྱི་ཐར་ཆར་སྤྱི་དང་དེ་ལྟར་ན་བྱང་ཆུབ་པའི་ཐེག་པ་
གསུམ་སོགས་ཀྱི་ཐར་ཆ་ཉན་ཐོས་རང་རྒྱལ་བྱང་སེམས་གསུམ་དང་མི་
ཞུམ་མི་འགོང་སོགས་ཀྱི་མདོ་དེ་འདོགས་བྱེད་ཐེག་ཆེན་གྱི་ཐར་ཆའི་
རྟགས་དང་སྦྱོར་ཚུལ་གཉིས་ཀྱི་སྐབས་སུ་དེ་ལ་སྦྱིན་པ་སོགས་ཀྱི་་་
མཐར་ཉན་ཐོས་དང་ཆོས་ཐམས་ཅད་རྟོགས་པའི་སོགས་ཀྱི་ཐར་ཆ་
རང་རྒྱལ་དང་གཟུགས་ལ་སོགས་པ་རྣམས་དང་སོགས་ཀྱི་མཐར་བྱང་
སེམས་ ཚོགས་ ལམ་ ལ་ སྦྱར་ བའི་ ཕྱིར་ ཏེ། རྣམ་ བཤད་ ལས།
མདོས་སྒྲས་ཟིན་ལ་ཉན་ཐོས་ལ་བྱང་སེམས་ཀྱི་མིང་གིས་བསྟན་པའི་
564



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཆུང་འབྲིང་ཐེག་པ་ཆུང་འབྲིང་ཡིན་པར་གསུངས་པ་ལྟར་ཡིག་ཆ་གུང་
སྡོམ་སོགས་སུ་གསུངས་པ་དེའི་ཕྱིར། དེས་ན་གསེར་འཕྲེང་ལས་
ལེའུ་བརྒྱད་མ་དང་ཉི་སྣང་གི་སྦྱར་ཚུལ་མ་འདྲ་བ་དང་ཉི་སྣང་རང་ལ་
ཡང་མདོ་སྦྱར་ཚུལ་གཉིས་ཡོད་པར་གསུངས་པས། སྡོམ་དགག་
ལས་ཉི་སྣང་ལེའུ་བརྒྱད་མའི་མདོ་སྦྱར་ཚུལ་མི་མཐུན་པར་གསེར་
འཕྲེང་དུ་མ་གསུངས་ཟེར་བ་དང་། གསེར་སྡོམ་ལས་གསེར་འཕྲེང་
དང་རྟོག་གེ་སྣང་བས་ཀྱང་མདོའི་དངོས་བསྟན་གྱི་ཐར་ཆ་ཆུང་འབྲིང་
ཐེག་ཆེན་གྱི་ཐར་ཆ་དེ་བཤད་ཟེར་བ་དང་མདོའི་དངོས་བསྟན་གྱི་
ཐར་ཆ་གསུམ་ཐེག་ཆེན་གྱི་ཡིན་ཟེར་བ་སོགས་མི་འཐད་དོ། །གཞུང་
རྣམས་སུ་གཞན་གྱི་སྦྱོར་བས་དྲོད་ལ་མཚོན་པར་གསུངས་པས་གསེར་
སྡོམ་ལས་དྲོད་ལ་བསམ་པ་བཅུ་ཟེར་བ་ལས་སྦྱོར་བ་བཅུ་ཟེར་བ་མི་
འཐད་དོ། །བདེན་བཞི་དང་གདམས་ངག་དང་ཆེད་དུ་བྱ་བ་གསུམ་
དང་ངེས་འབྱུང་སྒྲུབ་པ་སོགས་རྣམ་མཁྱེན་མཚོན་བྱེད་བཅུ་ཞེས་ཟེར་
རོ། ། ལྷག་མ་རྣམས་དེ་ལྟར་ཚོགས་སྦྱོར་ལ་ལམ་རྐྱང་པ་དག་གིས་མི་
འཇོག་པས་གསེར་སྡོམ་ལས། དེ་དག་གི་ལུགས་ལ་དེ་དག་མཚོན་
བྱེད་དོན་བདུན་ཅུ་མོས་སྤྱོད་སོགས་ཁོ་ནར་ཟེར་བ་མི་འཐད་དོ། །
རྣམ་བཤད་གཉིས་དང་། འགྲེལ་ཆུང་དེ་དག་ལུགས་ལ་རྩེ་སྦྱོར་ས་
དགུ་བ་དང་ས་བཅུ་བའི་དཀྱིལ་སྟོད་དང་མཐར་གྱིས་སྦྱོར་བ་བཅུ་
བའི་ དཀྱིལ་ སྨད་ དང༌ སྦྱོར་ བར་ གསུངས་ པས་ གསེར་ སྡོམ་ ལས།
ཡིག་ཆའི་དཀྱིལ་སྨད་ཅེས་པ་ཆད་པ་མ་ཤེས་པར་ཆད་པ་ལྟར་བཤད་
565



བྱང་ཆུབ་ལོ་མ་དཔེ་ཚོགས། །
པ་མི་འཐད་དོ། ། གསེར་སྡོམ་ལས། དེ་དག་ལུགས་ལ་མཁྱེན་་་་་
གསུམ་མཚོན་བྱེད་ཀྱི་སྒོམ་ལམ་རིམ་བཞིན་ས་དང་བོ་དང་ས་གཉིས་
པ་དང་དྲུག་པ་དང་བདུན་པ་ཟེར་བ་ཆོས་བཅུ་ཚོགས་སྦྱོར་ཁོ་ནར་
ཟེར་བ་དང་ནང་འགལ་ཞིང་བཟློས་སྤོང་བྱེད་ཚུལ་དང་ནང་འགལ་
ལོ། ། སྡོམ་དགག་ལས། སྡུད་འགྲེལ་དུ་ལམ་བཏགས་མཚན་དང་
བཟློས་སྤོངས་བཤད་ཟེར་བ་དང་འགྲེལ་བ་ཆེ་ཆུང་དུ་ལམ་བཏགས་
མཚན་བསྟན་ཀྱང་རྐྱང་ཁུག་མ་བསྟན་ཟེར་བ་དང་གསེར་ཕྲེང་རྟོག་གེ་
སྣང་བ་ལྟར་ན་འཕགས་སེང་གཉིས་དང་ཉི་སྣང་དང་འགྲེལ་ཆུང་དང་
སྡུད་འགྲེལ་ཁོ་རང་གཉིས་སོགས་ལམ་རྐྱང་བའི་ལུགས་ཟེར་བ་དང་
ལུགས་སྔ་ཕྱི་འགྲེལ་ཆུང་ལུགས་དང་སྡུད་འགྲེལ་བའི་ལུགས་མ་ཡིན་
ཟེར་བ་དང་གསེར་ཕྲེང་ལྟར་ན་གཞི་ཤེས་ཚོགས་ལམ་ནས་ཡོད་ཟེར་
བ་དང་དེ་གཉིས་ས་དྲུག་པ་མན་ཆད་དང་བདུན་པ་ཁོ་ནར་ཟེར་བ་
དང་། གསེར་སྡོམ་སྡོམ་དགག་གཉིས་ལས་ལམ་རྐྱང་བའི་ལུགས་ལ་
སྦྱོར་མཐོང་དང་ས་དགུ་ནང་ཚན་དུ་ཡོད་པའི་སྒོམ་ལམ་སྐབས་བར་
བ་གསུམ་གས་དངོས་སུ་བསྟན་ཟེར་བ་སོགས་མི་འཐད་པར་རིམ་པར་
གསལ་བོར་འདིར་བསྟན་པས་ཤེས་པར་འགྱུར་རོ། །སྤྱིར་དེ་གཉིས་
ལ་མ་དག་པ་དང་སྔ་ཕྱི་འགལ་བ་དང་དངོས་ཤུགས་འགལ་སོགས་ ་
མང་མོད་འབྲི་མི་ནུས་སོ། ། ཨ་བྱཱ་སོགས་ལམ་མཚན་བཏགས་པ་ཡིན་
ཀྱང་རྐྱང་བ་མིན་ཏེ་དེ་དག་ལས་གཞན་ནི་ལམ་མཚན་བཏགས་པ་
དང་ལས་རྐྱང་བ་ཡིན་ཁྱབ་མཉམ་ཡིན་ནོ། །རྣམ་བཤད་གསུམ་དང་
566



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཡིག་ཆ་སོགས་སུ་སྦྱོར་མཐོང་སྒོམ་གསུམ་སྐབས་སུ་ཕྱིར་མི་ལྡོག་དང་
རྟགས་ཐོབ་མཐར་དབང་བོ་རྣོ་འབྲིང་རྟུལ་གསུམ་དུ་ཕྱེ་བས་གསེར་
སྡོམ་ལས་དེ་ལྟར་མ་ཕྱེ་ཟེར་བ་མི་འཐད་དོ། །གསེར་སྡོམ་ལས་ཕྱིར་མི་
ལྡོག་གི་རྟགས་ཀྱིས་དཔག་བྱ་དང་དཔོག་བྱེད་ལ་བླ་མེད་བྱང་ཆུབ་
སོགས་བཞག་པ་མི་འཐད་པ་ནི། རྟགས་མ་གྲུབ་པ་དང་བསྒྲུབ་བྱ་
མ་གྲུབ་པར་འགྱུར་བས་ནའོ། །གསེར་སྡོམ་ལས་རྐུན་དགྲ་གཉིས་ཀ་
སྦྱར་བ་སྤང་བྱ་ཙམ་ལ་བྱས་པ་གསེར་ཕྲེང་སོགས་དང་འགལ་ལོ། །
བྱང་འཕགས་རྒྱུད་ལ་འཕངས་འབྲས་ཡོད་པ་གྲུབ་མཐའ་ཆེན་མོ་་་
སོགས་ལྟར་ལེགས་པས་སྡོམ་དགག་ལས་དེ་མེད་ཟེར་བ་མི་འཐད་
དོ། །གསེར་ཕྲེང་ལས་མདོ་ལས་འགོག་པ་ཆོས་བཟོད་སྐབས་ཕུང་བོ་
ལ་གཏམ་གྱི་སྦྱོར་བ་དང་རྗེས་སུ་སྦྱོར་ཞེས་པས་དངོས་སུ་མ་བྱུང་ཡང་
དོན་གྱིས་ཕྱི་མ་གསུམ་ལྟར་ཐོབ་གསུངས་པས་གསེར་སྡོམ་ལས་གཏམ་
དེ་གཏམ་རྒྱུད་ལ་བྱེད་ཟེར་བ་མི་འཐད་དོ། །དེ་རྣམ་བཤད་གསུམ་
དང་འགྲེལ་བར་ཇི་ལྟར་གཞན་ཡིད་ཆེས་པར་བྱེད་པའི་མི་ནོར་བ་
དག་ཡིན་ཞེས་པས་དབང་བོ་རྣོ་འབྲིང་གི་བྱང་སེམས་མཐོང་ལམ་བའི་
དེ་འདྲའི་ལུས་ངག་གི་ཐ་སྙད་རྣམས་ཕྱིར་མི་ལྡོག་པའི་རྟགས་ཡིན་
པར་གསུངས་པས། གསེར་སྡོམ་ལས། གསེར་འཕྲེང་དོན་དེ་་་
འདྲ་མ་མིན་པར་བཤད་པར་རྣམ་བཤད་ཟེར་བ་དང་སྡོམ་དགག་ལས་
རྟོག་སྣང་དུ་དེས་དེ་རྣམས་རྟགས་མིན་པར་བསྟན་པར་བཤད་ཟེར་བ་
དང་། རྟོག་སྣང་ལས་གཞན་ཡིད་ཆེས་པར་བྱེད་པའི་རྟགས་དག་
567



བྱང་ཆུབ་ལོ་མ་དཔེ་ཚོགས།
ཡིན་ཏེ་མ་ཡིན་པར་ཐལ་ལོ་ཞེས་པས་དེ་རྣམས་ཕྱིར་མི་ལྡོག་པའི་་
རྟགས་མ་ཡིན་པར་བསྟན་ཟེར་བ་སོགས་མི་འཐད་དོ། །འགྲེལ་བའི་
ཚིག་དེས་སྐད་ཅིག་བཅུ་དྲུག་ལ་ཕྱིར་མི་ལྡོག་པའི་རྟགས་མི་རུང་བར་
རྣམ་བཤད་གསུམ་སོགས་སུ་གསུངས་པས་གསེར་སྡོམ་དང་སྡོམ་་་་་
དགག་གི་རྩོད་པ་གཞི་མེད་དོ། །རྟོག་གེ་སྣང་བར་ཡུལ་ཅན་ཟབ་པ་ལ་
སྦྱར་བས་གསེར་སྡོམ་ལས་མ་སྦྱར་ཟེར་བ་མི་འཐད་དོ། །གསེར་་་་
འཕྲེང་ལས། ཁ་ཅིག་ཡུལ་ཅན་ཟབ་པ་ཁོ་ནར་སྦྱར་བ་བཀག་པས་
གསེར་སྡོམ་ལས་ཟབ་པ་ཡུལ་དུ་བསྟན་པ་གཞན་ལུགས་ཟེར་བ་མི་
འཐད་དོ། །གསེར་སྡོམ་ལས་གསེར་འཕྲེང་ལས་རྫོགས་པའི་རྒྱུ་ཉིད་
ཅེས་པས་སྒོམ་ལམ་རྒྱུ་བསྟན་ཟེར་བ་མི་འཐད་དོ། ། སྐབས་འདིར་
གསེར་འཕྲེང་ལས་མཐོང་ལམ་ཟབ་རྒྱས་གཉིས་སྒོམ་ལམ་ཟབ་པར་
སྦྱར་བ་དེ་གཉིས་ཀྱི་ངོ་བོ་བསྟན་པ་ལས་རྟགས་ལ་སྦྱར་བ་མིན་པས་
གསེར་སྡོམ་ལས་རྟགས་ཀྱི་ཁྱད་པར་ལ་སྦྱར་བ་ནོར་རོ། །ཉི་སྣང་ལས་
སྟོང་མཚན་སྨོན་མེད་འདུ་བྱ་མེད་སྐྱེ་མེད་འགག་མེད་ཆགས་བྲལ་
འགོག་པ་ཞི་བ་དེ་བཞིན་ཉིད་ཡང་དག་མཐའ་སོགས་ཟབ་པ་བཅུ་
གཅིག་དང་ རྒྱན་སྣང་ལས། སྟོང་མཚན་སྨོན་མེད་འདུ་མི་བྱེད་
མ་བྱུང་མ་སྐྱེས་དངོས་མེད་ཆགས་བྲལ་འགོག་པ་མྱང་འདས་བྲལ་བར་
གྱུར་པ་སྟེ་ཟབ་པ་བཅུ་གཅིག་གོ། གོ་རིམ་སོགས་སྔ་མ་དང་མི་འདྲ་
བས་གསེར་སྡོམ་ལས་དེ་གཉིས་ཐད་སོར་སྦྱར་བ་མི་འཐད། རྩ་ཤེས་
ཊིག་ཆེན་ལས། སྟོང་ཉིད་བདེན་གྲུབ་བཀག་པས་སྟོང་བས་མེད་
568



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མཐའ་སེལ་ཚུལ་རང་རེའི་མཛོད་ཀྱི་མཐའ་དཔྱོད་ལྟར་རྟག་མཐའི་
མེད་མཐའ་སེལ་ཚུལ་འོག་མ་རྣམས་དང་ཐུན་མོང་བ་གསུངས་པ་ལ་
འཁྲུལ་ནས་གསེར་སྡོམ་ལས་སྟོང་ཉིད་བདེན་འཛིན་བློ་སྐུར་འདེབས་
དང་བློ་ཀུན་བཏགས་དེས་བཟུང་བ་ལྟར་གྲུབ་ན་ཆད་ལྟར་ལྟུང་བ་
ཐལ་འགྱུར་བ་ཁོ་ནའི་ཁྱད་ཆོས་ཟེར་བ་མི་རིགས་ཏེ། དར་ཊིཀ་
རྣམ་བཤད་སོགས་སུ་དེ་ལྷན་སྐྱེས་དང་འཕགས་པ་ཡབ་སྲས་དང་རྗེ་
ཡབ་སྲས་དང་དབུ་མ་སྙིང་བོར་དབང་བསྒྱུར་པ་བོ་ལྟར་བཟུང་ན་
རྟག་ཆད་གཉིས་ཀའི་མཐར་ལྟུང་བར་གསུངས་པའི་ཕྱིར་སྡོམ་དགག་
ལས་སྐུར་འདེབས་ལ་ལྷན་སྐྱེས་བདེན་འཛིན་བཞག་པ་དེ་མདོ་ལས་
གང་ཟག་ཏུ་ལྟ་བ་རི་རབ་ཙམ་སླ་ཡི་སྟོང་བ་ཉིད་དུ་ལྟ་བ་ནི་དེ་ལྟར་མ་
ཡིན་སོགས་དང་འགལ་ལོ། །སྒྲ་དང་མི་རྟག་པ་ངོ་བོ་ཐ་དད་ཀྱིས་སྟོང་
བ་དང་བདེན་གཉིས་ངོ་བོ་ཐ་དད་ཀྱིས་སྟོང་བ་དང་བྱས་མི་རྟག་རྫས་
གཅིག་པས་སྟོང་བ་དག་སྟོང་ཉིད་མིན་པས་གསེར་སྡོམ་ལས་བདེན་
གཉིས་ངོ་བོ་ཐ་དད་དུ་འཛིན་པའི་བློ་བདག་འཛིན་ཡིན་ཟེར་བ་དང་
སྤྱི་གསལ་ངོ་བོ་ཐ་དད་དུ་འཛིན་པའི་ལྟ་ བ་དང་གཟུགས་དང་་་་་་
གཟུགས་འཛིན་ཚད་མ་རྫས་གཞན་དུ་འཛིན་པའི་ལྟ་བ་དང་གདགས་
གཞི་གདགས་ཆོས་རང་སྐྱ་ཐུབ་པའི་ངོ་བོ་ཐ་དད་དུ་འཛིན་པའི་ལྟ་བ་
དང་དེ་ལྟར་བདེན་གྲུབ་ཏུ་འཛིན་པའི་ལྟ་བ་དག་རྩ་ཉོན་གྱི་ལོག་ལྟ་
ཡིན་པ་སྒྲུབ་པའི་ངོ་བོ་ལ་གདམས་པའི་མདོ་བཅུ་བའི་དོན་དབུ་མ་
སོགས་ཀྱི་འགྲེལ་ཚུལ་དང་འགལ་བས་སྡོམ་དགག་ལས་ལྟ་བ་དེ་དག་
569



བྱང་ཆུབ་ལོ་མ་དཔེ་ཚོགས། །
དང་བདེན་གཉིས་ངོ་བོ་ཐ་དད་དུ་འཛིན་པའི་བློ་ལ་མཐའ་གཅིག་ཏུ་
སྐུར་འདེབས་ཀྱིས་ཁྱབ་ཟེར་བ་སོགས་མི་འཐད་དོ། ། འོན་ཀྱང་་་་་
གསེར་ཕྲེང་སོགས་ལས། གཙོ་བོར་ཡོད་པ་ལ་མེད་པ་དང་ཡིན་པ་
ལ་མ་ཡིན་པར་ལྟ་བ་རང་ལྡོག་སྐུར་འདེབས་སུ་གསུངས་པ་དང་ཡིག་
ཆ་སོགས་སུ་བདེན་གཉིས་དངོས་པོ་ཐ་དད་དུ་འཛིན་པའི་དྲི་མ་ཤེས་
སྒྲིབ་ཏུ་གསུངས་པས་སྔ་མ་དེ་རྣམས་ལ་ཀུན་ལྷན་གཉིས་ཅི་རིགས་
དང་ཀུན་བཏགས་ལ་ཡང་སྒྲོ་སྐུར་གཉིས་ཅི་རིགས་འབྱེད་དགོས་
སོ། །ཉན་ཐོས་སྡེ་གཉིས་དང་ཕྱི་རོལ་བ་སོགས་ཀྱིས་ས་བཅུ་སྐུ་བཞི་
སོགས་དང་བདེན་མེད་དུ་ལྟ་བའི་ལྟ་བ་ཡོད་པ་ལ་མེད་པར་ལྟ་བས་
སྐུར་བ་འདེབས་སོ། །དོལ་བོས་ཆོས་ཉིད་སྒྲུབ་པར་ལྟ་བའི་ལྟ་བ་དང་
གོ་ཤཱག་སྟག་གསུམ་གྱིས་ཆོས་ཉིད་མ་ཡིན་དགག་ཏུ་ལྟ་བའི་ལྟ་བ་དག་
མ་ཡིན་པ་ལ་ཡིན་པར་ལྟ་བའི་རིགས་ངོའི་བདག་འཛིན་ཡིན་པས།
སྡོམ་དགག་ལས། དེ་དག་སྐུར་འདེབས་ཟེར་བ་མི་འཐད་དོ། །
འོན་ཀྱང་དེ་དག་འཇུག་ཊིཀ་སྟོང་ཐུན་སོགས་སུ་སྐུར་འདེབས་ལྟ་བུར་
རིགས་པའི་ཕུལ་གྱིས་གསུངས་པ་ལྟར་སྐབས་གཞན་སོགས་ལའང་
ཤེས་དགོས་སོ། །གསེར་སྡོམ་ལས་རྟོག་སྣང་ལས་སྤང་བྱ་སྐོར་དགུ་
ལས་མང་བར་ཐལ་ཙམ་དུ་རྩོད་ཟེར་བ་མི་རིགས་ཏེ། དེ་ཉིད་ལས་
སྒོམ་ལམ་སྤང་བྱའི་དངོས་ནས་དགུ་ལས་མང་བར་ཐལ་བར་མི་འགྱུར་
གསུངས་པའི་ཕྱིར། དེས་ན་སྡོམ་དགག་ལས་ཀྱང་སྤང་བྱའི་གྲངས་
ལ་མི་རྩོད་ཟེར་བ་མི་འཐད། སྣང་བ་གཉིས་སུ་སྦྱོར་ལམ་བཞི་་་
570



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མཐོང་སྒོམ་སྟེ་དྲུག་སྟོན་པའི་ཚིག་རེ་ཡོད་པས་བལྟ། སྤྱིར་སྔ་ཕྱིའི་
རེ་རེ་བས་མི་སྐྱེད་ཚུལ་དང་སྔ་ཕྱི་གཅིག་ཆར་བྱུང་བས་མི་སྐྱེད་ཚུལ་
དང་རིམ་ཅན་དུ་བྱུང་བས་མི་སྐྱེད་ཚུལ་སྟེ་གསུམ་དང་དེ་དག་ལས་
བཟློག་པའི་སྐྱེད་ཚུལ་གསུམ་སྟེ་གསུམ་ཚན་རེ་རེ་ལ་འགྲེལ་བ་སོགས་
དང་རྣམ་བཤད་གསུམ་སོགས་སུ་ཁ་ཚོན་ཆོད་པར་གསུངས་པ་དང་།
ཆོད་ན་སེང་བཟང་མི་མཁས་པས་ལྷག་པར་གསུངས་པ་དང་། མ་
ཆོད་ན་སེང་བཟང་མི་མཁས་པར་གསུངས་དང་མི་བསྐྱེད་ཚུལ་གསུམ་
པ་ལ་སྔ་མ་མ་ཞིག་པར་ཕྱི་མ་དང་ལྷན་ཅིག་ཚོགས་པས་མི་སྐྱེད་ཚུལ་
དང་སྔ་ཕྱི་གཅིག་ཆར་དུ་མ་ཚོགས་པར་སྔ་ཕྱི་ལ་ལྟོས་པའི་རྒྱུ་ཚོགས་
ཚང་བ་ལས་མི་བསྐྱེད་པའི་ཚུལ་གཉིས་གཞུང་དེ་དག་ལས་དངོས་
ཤུགས་ཅི་རིགས་ལ་བཀོད་ནས་རྟོག་སྣང་ལས་དེ་བཞིའི་དང་བོ་གསུམ་
ཙམ་ལ་ཁ་ཚོན་མ་ཆོད་པ་དང་གསུམ་པའི་དང་བོ་ལ་ཁྱབ་མེད་དང་
གཉིས་པ་ལ་རྟགས་མ་གྲུབ་ཀྱི་ལན་མཛད་པས་གསེར་སྡོམ་ལས་སྤྱིར་
མི་བསྐྱེད་ཚུལ་གསུམ་དུ་ཁ་ཚོན་མ་ཆོད་ཟེར་བ་དང་སྡོམ་དགག་ལས་
སྤྱིར་མི་བསྐྱེད་ཚུལ་གསུམ་དུ་ཁ་ཚོན་མ་ཆོད་ཟེར་བ་དང་འགྲེལ་་་་
སོགས་རྣམ་བཤད་གསུམ་སོགས་ནང་ཕན་ཚུན་གྲངས་ལྟར་འགལ་
ཟེར་བ་སོགས་མི་འཐད་དོ། ། གསེར་ཕྲེང་ལས་མཚན་ཉིད་ཐ་མའི་
ཞར་བྱུང་བཅས་བཤད་ཟིན་གསུངས་པས། གསེར་སྡོམ་ལས་ཐ་
མའི་མཚན་ཉིད་ཞར་བྱུང་ཟེར་བ་མི་རིགས་སོ། །གསེར་ཕྲེང་ལས་
ལན་གྱི་སྐབས་སུ་ལས་འབྲས་འབྲེལ་བ་རྟོག་པས་བཏགས་ཙམ་དུ་
571



བྱང་ཆུབ་ལོ་མ་དཔེ་ཚོགས།
གསུངས་པ་དང་རྩོད་པ་ལས་འབྲེལ་དོན་དམ་དུ་ཐལ་བ་འཕངས་པ་
སོགས་ ཉི་ ཁྲི་ རྩ་ འགྲེལ་ སོགས་ ཀྱི་ དགོངས་ པར་ གསུངས་ པས།
གསེར་སྡོམ་ལས་ཉི་ཁྲི་རྩ་འགྲེལ་དང་གསེར་ཕྲེང་དེར་མི་མཐུན་ཟེར་
བ་མི་འཐད་དོ། །སྣང་བ་གཉིས་དང་རྣམ་བཤད་གསུམ་སོགས་སུ་
ཀླན་ཀ་དང་བོ་གསུམ་པ་བཞི་བ་དག་ཤཱ་རིའི་བུས་དངོས་སུ་དྲིས་པས་
རྩོད་པའི་སྐབས་ཕྱེས་ནས་གླན་ཀ་ཤུགས་ལ་བཀོད་པར་གསུངས་པས།
ཀླན་ཀ་གསུམ་པའང་རབ་འབྱོར་གྱིས་དྲིས་པས་རྩོད་པའི་སྐབས་་་་
དངོས་སུ་ཕྱེས་ནས་གླན་ཀ་ཤུགས་ལ་བསྟན་པས་གསེར་སྡོམ་ལས་གླན་
ཀ་བཞི་ཤཱ་རིའི་བུ་ཁོ་ནས་བཀོད་པ་རྣམ་བཤད་དང་རྟོག་གེ་སྣང་བས་
དངོས་སུ་བསྟན་ཟེར་བ་དང་ཤཱ་རིའི་བུས་ཀླན་ཀ་གསུམ་པ་རང་ཉིད་
ཀྱི་གཉིས་ཀའི་ལན་ལ་འཕགས་པས་རབ་འབྱོར་གྱིས་ཀྱང་སྔར་གྱི་རང་
ལན་ལ་འཕངས་ཆོག་པས་རྟོག་སྣང་དུ་དེ་ལྟར་མི་རིགས་གསུངས་པ་
རིགས་པའི་འཕུལ་ཚུལ་ཙམ་བཀོད་པས་སྡོམ་དགག་ལས་གསེར་་་་་
འཕྲེང་རྟོག་སྣང་དང་རྣམ་བཤད་སོགས་མི་མཐུན་ཟེར་བ་མི་འཐད་དོ།
གསེར་སྡོམ་ལས། ཤེར་མདོ་དང་རྣམ་བཤད་རིགས་པ་ཉན་ཐོས་སྡེ་
བ་ལ་དངོས་སུ་ཤེས་བྱེད་དུ་དྲངས་ཟེར་བ་མི་འཐད་དོ། ། གནོད་་
འཇོམས་ཆུང་ངུ་དང་རྟོག་སྣང་དུ་དམིགས་ཡུལ་དང་གསེར་འཕྲེང་
སོགས་སུ་དམིགས་བྱེད་ལ་བྱས་པས་གཉིས་ཀ་ལ་བྱེད་དགོས་སོ། །
དེས་ན་རང་སྡེ་སུའི་ལུགས་ལ་ཡང་སྟོང་གཞི་ཆོས་ཅན་མེད་པའི་་་༌་
བདག་མེད་ཕྲ་མོ་སྲིད་པས་བདག་འཛིན་ཕྲ་མོ་མི་འཇོག་གོ། བྱེ་
572



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྨྲའི་ལུགས་ལ་ཡང་ལྟ་བ་དེ་དག་མཐར་ལྟ་གཉིས་སུ་བསྡུ་དགོས་ཤིང་
དེ་དག་ལ་མི་དགེ་བ་ཡོད་པར་མཆིམས་མཛོད་སོགས་སུ་གསུངས་པ་
གོང་མ་དག་གི་ལུགས་སོ། །རྩ་བར་སྒྲིབ་ལ་བཅོ་བརྒྱད་ཞེས་པའི་སྟེང་
ནས། སྤྱི་ལྡོག་དང་གཞི་ལྡོག་སྒོས་ཞིབ་ཆ་དགོས་མི་དགོས་ཤེས་པར་
བྱའོ། །རང་རྒྱུད་ན་ཕྱི་རོལ་པའི་གྲུབ་མཐས་བསླད་པའི་ལྟ་ངན་དེ་
དག་ཡོད་ཀྱང་ཕྱི་རོལ་བའི་གྲུབ་མཐའ་དང་ཕྱི་རོལ་བའི་ལྟ་བ་རང་
རྒྱུད་ན་ཡོད་མི་དགོས། དང་བོའི་མཐའ་དཔྱོད་ལས། འོག་མའི་
གྲུབ་མཐའ་བཏང་བ་གྲུབ་མཐའ་གོང་མར་ཞུགས་པ་དུས་མཉམ་པ་
ཞིག་གསུངས་པ་དེའི་ཕྱིར། མང་བཀུར་སྡེ་ལྔས་རང་སྐྱ་ཐུབ་པའི་
རྫས་ཡོད་དོན་གྱིས་ཁས་བླངས་སོང་བ་ལས་དངོས་སུ་ཁས་མི་ལེན་
ནོ། །གཞན་དུ་ན་དེས་བརྗོད་མེད་ཁས་མི་ལེན་པའང་གཉིས་པའི་
རྒྱུད་ལ་ཕྱི་རོལ་པའི་གྲུབ་མཐའ་ཡོད་པར་ཐལ་བས་སོ། །རྣོ་རྟུལ་ཡིག་
ཆ་དང་སྡོམ་དུ་རེ་འདའ་བ་ཡང་རྟོག་གེ་སྣང་བ་ལོ་ཙཱ་བ་གསེར་ཕྲེང་
སོགས་ཀྱིས་ཉན་ཐོས་སུ་ལྷུང་ངེས་ཀྱི་དབང་བརྟུལ་དང་རང་རྒྱལ་དུ་
ལྟུང་ངེས་ཀྱི་དབང་འབྲིང་དང་རིགས་ངེས་བྱང་སེམས་གསུམ་ལ་རིམ་
པ་ལྟར་རིགས་ཅན་གསུམ་དུ་འདོད་པ་འཁྲུལ་ཞེས་བཀག་ཀྱང་དེ་ཉིད་
ལས་ཁ་ཅིག་བུ་སྟོན་སོགས་ཀྱིས་རྩ་བར་དངོས་སུ་བཤད་པའི་རྣོ་རྟུལ་
ཐེག་དམན་ལ་སྦྱར་བ་མི་རིགས་པར་ཡང་གསུངས་སོ། །ཡང་དེ་ཉིད་
ལས། ཁ་ཅིག་འབྲིང་སོགས་ཀྱིས་རྩ་བའི་རྣོ་རྟུལ་གཉིས་རིགས་ངེས་
མ་ངེས་ཀྱི་ཐེག་ཆེན་རིགས་ ཅན་དུ་གསུངས་པ་ཡང་བཀག་ཚུལ་་་་་
573



བྱང་ཆུབ་ལོ་མ་དཔེ་ཚོགས།
སླའོ། །ཐེག་ཆེན་རིགས་ངེས་དབང་རྣོན་གྱིས་གྲངས་མེད་གསུམ་གྱི་
མགོ་རྩོམ་པ་སེམས་བསྐྱེད་པ། གསེར་ལྟ་བུའི་སེམས་བསྐྱེད་ཐོབ་པ་
གསུམ་དུས་མཉམ་པར་ལམ་བསྒྲིགས་དང་ས་སྡེ་སྣོད་སྡོམ་སོགས་ལྟར་
དུ་ཁས་ལེན་དགོས་ཏེ། གཞན་དུ་ན་རིགས་ངེས་ཤིན་ཏུ་དབང་རྣོན་
ཚོགས་ལམ་ཆུང་ངུ་བའི་རྒྱུད་ཀྱི་ཚོགས་གཉིས་དེ་གྲངས་མེད་གང་གི་
ཡང་ཚོགས་མ་ཡིན་པ་དང་དེའི་རྒྱུད་ཀྱི་སེམས་བསྐྱེད་ལ་ཐེག་བསྡུས་
ལས། བཟང་དང་སྨོན་པའི་སྟོབས་ཅན་དང་། །འདུན་བརྟན་ཁྱད་
པར་འགྲོ་བ་ཡིས། །ཞེས་པའི་དངོས་བསྟན་གཉིས་ཀྱི་ཁྱད་པར་མི་
ལྡན་པ་དང་གསེར་ལྟ་བུའི་སེམས་བསྐྱེད་ཐོབ་པའི་ཚོགས་ལམ་ཆུང་ངུ་
བ་མེད་པར་ཐལ་བས་སོ། །རྒྱལ་དབང་ལྔ་བའི་ཡིག་ཆ་སོགས་སུ་ཆེད་
དུ་བྱ་བའི་གདུལ་བྱ་ལ་འཕགས་པ་བཞེད་དོ། །རང་རེའི་ཡིག་ཆ་ལྟར་
ན་སྔར་མ་ཐོབ་པའི་ཡོན་ཏན་འཐོབ་ཕྱིར་དུ་གདམས་པ་ཙམ་གྱིས་
ཆེད་དུ་བྱ་བའི་གདུལ་བྱ་འཇོག་ན་དེ་ལ་འཕགས་པ་ཡོད་ཀྱང་དེ་ཙམ་
གྱིས་མི་ཆོག་པར་དེ་དང་དེའི་ཆེད་དུ་བྱ་བའི་གདུལ་བྱ་ལ་དེ་དང་དེའི་
བརྗོད་བྱའི་གཙོ་བོའི་བདེན་བཞི་ལྟ་བུ་རྟོགས་མ་ཟིན་པ་རྟོགས་པའི་
ཕྱིར་ དུ་ གདམས་ པ་ དགོས་ པས་ སོ་ སྐྱེས་ལས་འཕགས་ པ་ མེད་དེ།
མདོ་སྡེ་རྒྱན་ལས། སྤྱིར་བཏང་གཙོ་བོར་སོ་སྐྱེས་ཁྱད་པར་ལྔ་ལྡན་
དང་བདེན་བཞི་མངོན་སུམ་དུ་རྟོགས་ནས་ཆེད་དུ་བསྟེན་མི་དགོས་པ་
དང་འགྲེལ་བ་རྣམ་བཤད་སོགས་ལས་དེ་ལ་དབང་རྟུལ་དད་པའི་རྗེས་
འབྲངས་དང་དབང་རྣོན་ཆོས་ཀྱི་རྗེས་འབྲངས་གཉིས་སུ་ངེས་པ་དང༌
574



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཡབ་ ཏུ་གྱུར་པའི་སྒོས་ལེའུ་དང་བོ་ལྟར་འཇུག་པར་ཡང་རབ་ཏུ་་་
དགའ་བའི་ས་ནི་ཐོབ་འགྱུར་བ་ཡི་ཞེས་དང༌། དགོངས་འགྲེལ་གྱི་
ཆེད་དུ་བྱ་བའི་གདུལ་བྱ་ལ་འདིར་བསྟན་འཁོར་ལོ་གཉིས་ཀྱི་སྒྲས་
ཟིན་ལ་ཡིད་གཉིས་ཀྱི་ཐེ་ཚོམ་མ་སྤངས་པ་གཅིག་དགོས་པར་གཞུང་
རྣམས་སུ་གསལ་བའི་ཕྱིར། མ་ཁྱབ་ན་ཐེག་པ་ཆེ་ཆུང་གི་སྡེ་སྣོད་ཀྱི་
ཡིན་པ་དང་དད་མོས་པ་དབང་རྟུལ་དད་པའི་རྗེས་འབྲངས་ཀྱི་ཡིན་
པ་དང་། མཐོང་ཐོབ་པ་དང་དབང་རྣོན་ཆོས་ཀྱི་རྗེས་འབྲངས་ཀྱི་
ཡིན་པ་ཡོད་པར་ཐལ་ལོ། །སོ་སྐྱེའི་ཁྱད་པར་ལྔ་ནི་ལུང་དང་གཏན་
ཚིགས་ལ་ཆེད་དུ་བསྟེན་དགོས་པ། དམ་བཅའ་འགྱུར་ལྡོག་ཆེ་བས་
མ་ངེས་པ། ཤེས་བྱ་ཀུན་ལ་བློས་མ་ཁྱབ་པ་དང་། ཀུན་རྫོབ་གང་
ཡང་རུང་ལས་ཆོས་ཉིད་གང་ཡང་མངོན་སུམ་དུ་རྟོགས་མེད་པ། ཐེ་
ཚོམ་མ་སྤངས་བས་དྲིས་ལན་ཐོགས་མེད་དུ་འདེབས་པ་ལ་སྤོབས་པ་
ཡོངས་སུ་གཏུགས་པ་དེའོ། །འདིར་བསྟན་ཐར་ཆའི་རྟགས་གསུམ་གྱི་
མི་ཞུམ་པ་ནི་ཉི་སྣང་ལྟར་ཆོས་ཉིད་ལ་མི་དངངས་པ་དང་མི་འགོངས་
པ་ནི་ཆོས་ཉིད་ལ་མི་སྐྲག་པ་དང་ཡིད་ལ་འགྱོད་པ་མེད་པ་ནི་ཆོས་ཉིད་
ལ་སྐྲག་པར་མི་འགྱུར་བའོ། །དེ་གསུམ་ཡང་དང་བོ་རྒྱུ་མཚན་མེད་
པར་གློ་བུར་དུ་སྐྲག་པ་དང་གཉིས་པ་རྒྱུ་མཚན་གྱི་སྒོ་ནས་ཅུང་ཟད་
བསྟན་བའི་སྐྲག་པ་དང་གསུམ་པ་ནི་བག་ཆགས་བརྟན་པའི་དབང་
གིས་ཤིན་ཏུ་བརྟན་པའི་སྐྲག་པའོ། །འདིར་བསྟན་དད་སོགས་ལྔ་ལ་
མཁས་པ་ལ་ལྟ་བའི་དཔྱད་པ་རྫོགས་དགོས་སོ། །རྗེ་བློ་གྲོས་ཚང་ནས་
575



་་བྱང་ཆུབ་ལོ་མ་དཔེ་ཚོགས།
མཚན་ཉིད་ལ་རྟོགས་དགོས་རྟོགས་ཟིན་གཉིས་ལ་དགོས་གསུངས་
ཀྱང་མི་དགོས་ཏེ། འཇུག་སེམས་ཀྱི་མཚན་ཉིད་ལ་དངོས་སུ་ཟིན་པ་
མི་དགོས་པའི་ཕྱིར་རོ། ། རྒྱན་གྱི་ཆེད་དུ་བྱ་བའི་གདུལ་བྱ་ལ་རྣམ་
བཤད་ལྟར་སྟོང་ཉིད་རྟོགས་མ་རྟོགས་གཉིས་ཡོད་དེ་དེའི་ཆེད་དུ་བྱ་
བའི་གདུལ་བྱར་གྱུར་བ་དེ་ལ་ཞུགས་པ་དུས་མཉམ་དགོས་པས་འདིར་
བསྟན་འཁོར་ལོ་ཐ་མ་བསྐོར་མ་ཐག་ཏུ་གཞན་གྱིས་དེའི་ཆེད་དུ་བྱ་
བའི་གདུལ་བྱ་མེད་བྱས་པ་ལ་མཆན་དཀའ་འགྲེལ་གྱིས་དགག་ཚུལ་ལ་
ཞིབ་ཆ་བྱའོ། །དབུ་མ་རྒྱས་པར་བརྒྱུད་སྟོང་གཅོད་པ་རྩ་ཤེའི་ཆེད་དུ་
བྱ་བའི་གདུལ་བྱ་དང་རྒྱུད་གཅིག་པའི་སྟོང་ཉིད་རྟོགས་མ་ཐག་པ་
དག་དེ་དག་གི་ཆེད་དུ་བྱ་བའི་གདུལ་བྱ་མིན་པ་སྒོམ་རིམ་ལྟར་་་་་
གསུངས་པ་དང་།། དབུ་མ་གཉིས་ཀར་འཇུག་པ་ལ་ཡང་དེ་ལྟར་
གསུངས་པ་འདི་དང་དབུ་མ་རྒྱན་སོགས་ཚིག་ཟིན་འགལ་བས་འཇུག་
སེམས་མཚན་ཉིད་དང་འདིའི་མཚན་ཉིད་ལ་རིགས་གནས་དགོས་
སོ། ། སྡོམ་ལས་འགྲེལ་བ་འདིར་ནི་རྩ་བའི་ཚིག་གདུལ་བྱ་རྣམས་ཀྱི་
དམིགས་པ་འདིར་ཞེས་པ་སོགས་དང་སྒོ་བསྟུན་ཏེ་དྲོ་བ་གསུམ་དང་
རྩེ་མོ་བཟོད་པ་ཆོས་མཆོག་གསུམ་པོ་སྤྱིར་ལྡོག་ལས་རེ་རེ་ལ་གསུམ་
གསུམ་ཚིག་ཟིན་ལ་ཕྱེ་ཡང་ཉི་སྣང་རྒྱུན་སྣང་གཉིས་སུ་རེ་རེ་ལ་ཆུང་
འབྲིང་ཆེ་གསུམ་ཕྱེ་སྟེ། ཚེ་འདིའི་དབང་བྱས་ནས་སེམས་ཅན་ཀུན་
ལ་དམིགས་ནས་ཆགས་སྡང་གི་རིས་སུ་མ་ཆད་པའི་བཏང་སྙོམས་ཀྱི་
སེམས་དང་སེམས་ཅན་ཀུན་ལ་དམིགས་ནས་བདེ་བ་ལ་འགོད་པའི་
576



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བྱམས་པའི་སེམས་གཉིས་དྲོད་ཆུང་ངུ་དང་ཚེ་ཕྱི་མའི་དབང་དུ་བྱས་
སེམས་ཅན་ཀུན་ལ་དམིགས་ནས་བདེ་བ་ལ་འགོད་པའི་ཕན་པའི་
སེམས་དང་། དེ་དག་ལ་ཀུན་ནས་མནར་སེམས་མེད་པའི་ཁོང་ཁྲོ་
བ་མེད་པའི་སྙིང་རྗེའི་སེམས་དང་། དེ་དག་ལ་ལུས་ངག་གིས་་་་
གནོད་པ་མེད་པས་འཚེ་བ་མེད་པའི་སེམས་གསུམ། དྲོད་འབྲིང་
དང་ཚེ་འདི་ཕྱི་གཉིས་ཀའི་དབང་དུ་བྱས་ནས་རང་ལས་རྒན་པའི་
སྐྱེས་པ་བུད་མེད་ལ་ཕ་མའི་སེམས་དང་། རང་དང་མཉམ་པའི་
སྐྱེས་པ་དང་བུད་མེད་ལ་སྤུན་དང་སྲིང་མོ་དང་རང་ལས་གཞོན་པའི་
སྐྱེས་པ་བུད་མེད་ལ་བུ་དང་བུ་མོ་དང་ཕན་ཚུན་ལ་ཕན་འདོགས་པའི་
མཛའ་བཤེས་དང་རང་ཡིད་བརྟན་པའི་གྲོགས་དང་མི་རྒྱུད་བདུན་
ཚུན་ཆད་དུ་རང་ལ་ཕའི་ཆ་ནས་ཉེ་བའི་གཉེན་དང་མི་རྒྱུད་བདུན་
ཚུན་ཆད་དུ་རང་ལ་མའི་ཆ་ནས་ཉེ་བའི་སྣག་གི་གཉེན་མཚམས་ཀྱི་
སེམས་ཟུང་ལྔ་དེ་དྲོད་ཆེན་པོ་དང་། སེམས་ཅན་ཀུན་ལ་དམིགས་
ནས་རང་མི་དགེ་བཅུ་ལྡོག་པ་ལ་གནས་གཞན་དེ་ལ་འགོད་པ་དང་མི་
འགོད་པར་དེ་ལ་ཞུགས་པ་ལ་བསྔགས་པ་བརྗོད་པ་དང་ཡིད་དགའ་
བས་ཆོས་དང་ཟང་ཟིང་གིས་མཐུན་པར་བྱེད་པའི་རྩེ་མོ་ཆུང་ངུ་དང་།
རང་སེམས་ཅན་ཀུན་ལ་དམིགས་ཏེ་རང་སྦྱིན་སོགས་ལ་གནས་ནས་
གཞན་འགོད་བསྔགས་བརྗོད་མཐུན་འཇུག་གི་སེམས་དེ་རྩེ་མོ་འབྲིང་
དང་། རང་སེམས་ཅན་ཀུན་ལ་དམིགས་པ་དང་ནང་སྟོང་བ་ཉིད་
སོགས་བསྒོམས་པ་ལ་གནས་ནས་གཞན་འགོད་བསྔགས་བརྗོད་་་
577



བྱང་ཆུབ་ལོ་མ་དཔེ་ཚོགས། །
མཐུན་འཇུག་གི་སེམས་དེ་རྩེ་མོ་ཆེན་པོ་དང་། རང་སེམས་ཅན་
ཀུན་ལ་དམིགས་པ་དང་བདེན་བཞི་ཤེས་སྤོང་མངོན་བསྒོམས་ལ་་་
གནས་ནས་གཞན་འགོད་བསྔགས་བརྗོད་མཐུན་འཇུག་གི་སེམས་དེ་
བཟོད་པ་ཆུང་ངུ་དང་། རང་སེམས་ཅན་ཀུན་ལ་དམིགས་པ་དང་
ཞུགས་འབྲས་སོགས་ཤེས་ཀྱང་མངོན་དུ་མི་བྱེད་པ་ལ་གནས་ནས་
གཞན་འགོད་བསྔགས་བརྗོད་མཐུན་འཇུག་གི་སེམས་དེ་བཟོད་པ་
འབྲིང་དང་། རང་སེམས་ཅན་ཀུན་ལ་དམིགས་པ་དང་ཐེག་ཆེན་
མཐོང་ལམ་བསྐྱེད་པ་ལ་གནས་ནས་གཞན་འགོད་བསྔགས་བརྗོད་
མཐུན་འཇུག་སེམས་དེ་བཟོད་པ་ཆེན་པོ་དང་། ། རང་སེམས་ཅན་
ཀུན་ལ་དམིགས་པ་དང་སེམས་ཅན་སྨིན་པ་ལ་གནས་ནས་གཞན་
འགོད་བསྔགས་བརྗོད་མཐུན་འཇུག་གི་སེམས་དེ་ཆོས་མཆོག་ཆུང་ངུ་
དང༌། རང་སེམས་ཅན་ཀུན་ལ་དམིགས་པ་དང་མངོན་ཤེས་བསྒོམ་
པ་ལ་གནས་ནས་གཞན་འགོད་བསྔགས་བརྗོད་མཐུན་འཇུག་གི་་་་
སེམས་དེ་ཆོས་མཆོག་འབྲིང་དང༌། རང་སེམས་ཅན་ཀུན་ལ་་་་་་
དམིགས་པ་དང་རྣམ་མཁྱེན་བསྐྱེད་པ་ལ་གནས་ནས་དེ་ལ་གཞན་
འགོད་པ་དང་བསྐུལ་བར་ཞུགས་པ་ལ་བསྔགས་བརྗོད་དང་ཡིད་
དགའ་བས་ཆོས་དང་ཟང་ཟིང་གིས་མཐུན་པར་བྱེད་པའི་སེམས་དེ་
ཆོས་མཆོག་ཆེན་པོ་ལ་སྦྱར་བའི་ཕྱིར་ཞེས་གསུངས་སོ། ། དམིགས་
རྣམ་གྱི་ལྡོག་ཆ་ནས་བཅུ་གཉིས་སོ་སོར་ཕྱེ་བའི་དབང་དུ་བྱས་ནས་རྩ་
བ་དང་འགྲེལ་ཆུང་གིས་དྲོད་གསུམ་གྱི་དམིགས་རྣམ་གཉིས་ཀ་དང་རྩེ་
578



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མོ་ཆུང་འབྲིང་གཉིས་ཀྱི་རྣམ་པ་ཙམ་དང་བཟོད་པ་ཆུང་ངུ་ཙམ་གྱི་
རྣམ་པ་དང་ཆོས་མཆོག་ཆུང་འབྲིང་གཉིས་ཀའི་དམིགས་པ་ཙམ་དང་
ཆོས་མཆོག་ཆུང་ངུའི་དམིགས་པ་རྣམ་གཉིས་ཚིག་ཟིན་ལ་གསུངས་
ཟེར་དགོས་སོ། །འོན་ཀྱང་སྦྱོར་ལམ་བཅུ་གཉིས་ལ་བཅུ་གཉིས་ཀའི་
དམིགས་རྣམ་ཅན་ཡོད་པར་རྣམ་བཤད་གསེར་ཕྲེང་དུ་གསལ་བས་
སྦྱར་ཚུལ་སོ་སོར་མ་བྱས་ན་རྩ་བ་དང་འགྲེལ་ཆུང་གཉིས་ཀྱིས་ཚིག་
ཟིན་ལ་བཅུ་གཉིས་ཀའི་དམིགས་རྣམ་གཉིས་ཀ་བསྟན་ཟེར་དགོས་
སོ། ། དྲོད་སོགས་སྦྱར་ཡང་སྣང་བ་གཉིས་ཞེས་གསུངས་ཕྱིར་རོ། །
ཆོས་བཤེས་ཀྱིས་མཉམ་པའི་སེམས་ཁོ་ན་དྲོད་ཆུང་དང་མི་དགེ་བཅུ་
ལས་ལྡོག་པ་དང་དགེ་སོགས་ལ་འཇུག་པའི་སེམས་གཉིས་རྩེ་མོ་ཆུང་
འབྲིང་དང་མ་བསྐུལ་པར་དེ་ལ་ཞུགས་པ་ལ་བསྔགས་བརྗོད་དང་
མཐུན་འཇུག་གི་སེམས་རྩེ་མོ་ཆེན་པོ་དང་དེ་བཞིན་དུ་བཟོད་པ་་་
གསུམ་ལ་སྦྱར་བ་དང་ཆོས་མཆོག་གསུམ་མཁྱེན་གསུམ་ལ་སྦྱར་ན་
བཤད་པ་སོགས་འགྲེལ་ཆེན་དག་དང་མི་མཐུན་པ་དང་འགྲེལ་ཆུང་
འདིར་བཅུ་གཉིས་ཀྱི་དམིགས་རྣམ་སྔར་ཚིག་ཟིན་ལ་མ་ཕྱེ་བས་མི་
འཐད་གསུངས་སོ། །ལོ་ཆེན་དང་རེད་མདའ་བ་སོགས་ཀྱིས་ད་ལྟའི་
འགྲེལ་བ་འདིར་བཟོད་པའི་སྐབས་སུ་དམིགས་པ་སེམས་ཅན་ཆད་པ་
དང་བདེན་བཞི་དམིགས་པར་བཤད་པ་ནོར་བ་དང་རང་གཞན་གང་
ལ་སྦྱོར་བའི་ཡུལ་ངོས་མ་བཟུང་བའི་སྐྱོན་དང་བདེན་ཤེས་ཀྱི་འགྲེལ་
བ་ཆད་པའི་སྐྱོན་བཞི་ཡོད་པར་གསུངས་པ་ལ་གསེར་ཕྲེང་དུ་འགྲེལ་
579



བྱང་ཆུབ་ལོ་མ་དཔེ་ཚོགས། །
བར་རྩེ་མོ་ལ་དམིགས་རྣམ་ཡུལ་གསུམ་སྦྱར་བ་ཇི་ལྟ་བ་བཞིན་དུ་་
བཟོད་པ་ལ་སྦྱར་ནས་གསུངས་པས་སྐྱོན་དག་མི་འཇུག་ཅིང་གངས་
ཅན་པ་དེ་དག་གིས་སེང་བཟང་གི་དགོངས་པ་མ་ཤེས་པས་རང་རང་
གི་འཁྲུལ་བ་དེ་སེང་བཟང་ལ་འགེལ་བའོ་ཞེས་བཀག་གོ། དེ་འདྲའི་
རྩོད་ལན་དེ་དམིགས་རྣམ་གྱི་ལྡོག་ཆ་ནས་བཟོད་པ་གསུམ་སོ་སོའི་
དབང་དུ་བྱས་ན་སྦྱོར་ལམ་བཟོད་པ་སྤྱིའི་རྩོད་ལན་ཡིན་པ་ནི་གུང་
སྡོམ་གྱི་དགོངས་པའོ། །འོན་ཀྱང་སྡོམ་འགྲེལ་དུ་སྦྱོར་ལམ་སྤྱི་བྱས་
པའང་དེ་ལ་གང་དགོས་སྡོམ་དུ་ཕྱེ་མཉམ་བྱམས་གཉིས་དང་ཞེས་པའི་
གི་གུ་ཡིག་སྐྱོན་ནོ། །ལམ་རྐྱང་ཁུག་གི་བརྩོད་པའི་གཞུང་ལ་རྩ་བའི་
སྐབས་དྲུག་དང་ཤན་ཏི་སོགས་ལྟར་མངོན་རྟོགས་དང་བོ་དྲུག་སྟོན་
པའི་ཡུམ་རྣམས་ཀྱི་ལེའུ་རྣམས་སོ་སོ་རྣམ་བཤད་ལྟར་ཡིག་ཆར་འགྲེལ་
བའི་གཞུང་འདིའི་ཚིག་ཟིན་ལ་ལམ་རྐྱང་བའི་ལོག་རྟོག་དྲུག་གཙོ་བོར་
བཀག་པ་དང་ཟློས་སྤོང་ཞར་བྱུང་དུ་མཛད་དོ། ། གསེར་ཕྲེང་དུ་་་
འགྲེལ་བའི་གཞུང་འདི་ལམ་རྐྱང་བར་འདོད་པའི་བོད་ཀྱི་མཁས་པ་བུ་
ཉ་ སོགས་ཀྱིས་ཚིག་ཟིན་ཡང་གཙོ་བོར་ཟློས་ སྤོངས་ལ་སྦྱར་ནས་་་་་
གསུངས་ཚུལ་དང་ཆོས་བཤེས་དང་གསེར་གླིང་བ་དང་ཤེར་འབྱུང་
གསུམ་གྱིས་དེའི་དོན་འགྲེལ་ཚུལ་དང་ལམ་རྐྱང་བའི་ལུགས་ལྟར་ན་
སེང་བཟང་གི་བཞེད་པ་ཇི་བཞིན་དུ་མ་སོང་ཚུལ་དང་ལམ་རྐྱང་བར་
འདོད་པའི་དང་བོད་སྔ་མ་རྣམས་ཀྱིས་སེང་གེ་བཟང་བོའི་དགོངས་པ་
ལམ་རྐྱང་གི་ལུགས་སུ་སྒྲུབ་ཚུལ་དང་སེང་བཟང་གིས་ལམ་རྐྱང་བའི་
580



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འདོད་པ་འགོད་ཚུལ་དང་དེའི་ལུགས་ཀྱི་ཟློས་པ་སྤོང་ཚུལ་འགོད་པ་
ལ་ཨ་བྱུས་དགག་པ་བྱེད་ཚུལ་དང་ལམ་ཁུག་པར་འདོད་པའི་ལོ་ཆེན་
རེད་འདའ་བ་སོགས་ཀྱིས་ལམ་རྐྱང་བ་བ་རྣམས་ཀྱིས་བཀོད་པའི་རྩོད་
པ་དེ་སྤོངས་ཚུལ་དང་ཨ་བྷུས་རང་ལུགས་བཞག་པ་དང་སེང་བཟང་
བཀག་པ་མི་འཐད་ཚུལ་དང་འཕགས་གྲོལ་ལྟར་སེངྒེ་བཟང་བོ་དང་
འགྲེལ་བ་ཆེ་ཆུང་དག་གི་རང་ལུགས་ལམ་ཁུག་པ་ཡིན་པར་གསུང་
ཚུལ་བརྒྱད་ལས་དང་བོ་དེ་འཆད་པ་ལ་དེ་ཉིད་ལས་དང་བོ་ནི་ཞེས་པ་
ནས་དེ་ཁོ་ན་ལྟར་རོ་ཞེས་པའི་བར་བྱུང་ངོ༌། །དེ་ཉིད་ལས་ཁ་ཅིག་དེ་
གཉིས་སུ་བསྟན་པའི་ལམ་གསུམ་མཚན་ཉིད་པ་ཡིན་མིན་ཞེས་པའི་ཁ་
ཅིག་ནི་བུ་སྟོན་སོགས་སོ། །དེ་ཡང་དེ་དག་གིས་ལམ་རྐྱང་བའི་ལུགས་
ཀྱི་ཟློས་སྤོང་བྱེད་ཚུལ་བཀོད་པ་ལ་ཚིག་སྐྱོན་ཆགས་པ་དེ་དགག་ཕྱིར་
དུ་སྨོས་སོ། །ཡང་དེ་ཉིད་ལས་གཞན་དག་ཡེ་ཤེས་རྣམས་དང་ལམ་
གསུམ་རིམ་གྱིས་སྐྱེ་བར་ཆོས་མཐུན་པ་འདོད་པའི་རྒྱུ་མཚན་ཉིད་
འཆད་ཀྱང་མི་འགྲིག་སྟེ་ཞེས་པའི་གཞན་དག་ནི་བུ་ཉ་སོགས་སོ། །
གཉིས་པ་དེ་འཆད་པ་ལ་དེ་ཉིད་ལས་འགྲེལ་བ་འདིའི་རྗེས་འབྲངས་
གཞན་གྱིས་ཞེས་པ་ནས་བཞེད་པ་འདྲའོ་ཞེས་པའི་བར་བྱུང་ངོ༌། །
གསུམ་པ་དེ་འཆད་པ་ལ་དེ་ཉིད་ལས་དེ་ལ་སྔ་མ་གཉིས་ཀྱིས་སྦྱོར་བ་
གསུམ་གྱི་ལམ་ལ་ཚོགས་ལམ་བཤད་པ་དང་ཞེས་པ་ནས་རྩེ་མོ་མཐར་
གཉིས་ལ་དཔེ་མཚོན་པར་བཤད་པས་སོ་ཞེས་པའི་བར་བྱུང་ངོ༌། །
ཆོས་བཤེས་ཀྱིས། ཁུག་པར་བཞེད་པར་སྐབས་བསྟུན་ མཛད་པ་
581



བྱང་ཆུབ་ལོ་མ་དཔེ་ཚོགས།
གསེར་ཕྲེང་ལས་བཀག་ཚུལ་དང་སྡོམ་རྩ་བའི་སྒྱུར་མཐོང་དང་སྦྱོར་བ་
ཉི་ཤུ་བཤད་ཚུལ་ཀྱིས་ཤེས་སམ་སྙམ་མོ། །ཤེར་འབྱུང་ཡང་ལམ་རྐྱང་
པ་བ་མིན་པ་ཁྱད་མཚན་གང་ཟག་གི་ཤེས་དང་མཐོང་ལམ་ལ་སྦྱོར་བ་
ནི་ཉི་ཤུ་ལམ་ལྔ་དང་སྦྱར་ཚུལ་གྱིས་ཤེས་སམ་སྙམ་མོ། །གསེར་གླིང་
བས་འགྲེལ་བའི་གཞུང་གོང་མའི་སྦྱོར་མཐོང་སྒོམ་གསུམ་སྔ་མ་སྔ་མ་
སྔོན་དུ་སོང་བ་ལས་ཕྱི་མ་ཕྱི་མ་ཐོབ་པའི་ཚུལ་འགྲེལ་བའི་གཞུང་ཕྱི་མ་
དང་འགྲེལ་བའི་གཞུང་ཕྱི་མ་ཉན་རང་ལས་ཁྱད་པར་དུ་གྱུར་པའི་
འཛིན་སྟངས་ཡུལ་ལ་ཉོན་མོངས་པའི་ཟག་པ་མེད་པའི་སྦྱོར་བ་གསུམ་
གྱི་ངོ་བོར་གྱུར་པའི་ཡེ་ཤེས་ཆུང་འབྲིང་ཆེ་གསུམ་སྦྱོར་མཐོང་སྒོམ་
གསུམ་གྱི་ཐ་སྙད་དེ་འགྲེལ་བའི་གཞུང་གོང་མ་ལ་སྦྱར་བ་སྟེ་ཕན་ཚུན་
སྦྲེལ་པར་གསུངས་པས་གསེར་གླིང་བ་ལམ་ཁུག་པ་ཡིན་ནོ། ལམ་
རྐྱང་བའི་ལུགས་ལ་བཞི་བ་དང་ལྔ་བའི་ཕྱིར་མི་ལྡོག་པའི་རྟགས་་་
སོགས་སྦྱོར་མཐོང་བའི་རྒྱུད་ལ་མི་འཇོག་པ་ནི་དེས་ལམ་ཁུག་པ་
འགོག་ཚུལ་གྱིས་ཤེས་པས་ཟུར་མཆན་སོགས་ ལྟར་འཁྲུལ་བར་མི་་་
བྱའོ། །གསེར་ཕྲེང་ལས་བླ་མ་རྣམས་ཀྱིས་གཞུང་འདི་དང་དེ་གཉིས་
སྦྱོར་བ་མི་འགྲིག་སྟེ་ཞེས་པའི་སྔ་མ་སྡུད་འགྲེལ་གྱི་ལམ་རྐྱང་བའི་
གཞུང་དང་ཕྱི་མ་འགྲེལ་བའི་ལམ་རྐྱང་བའི་ལོག་རྟོག་འགོག་པའི་
གཞུང་ཡིན་ལ་གསེར་ཕྲེང་དུ་ཕྱི་མས་ལམ་མཚན་བཏགས་མ་བཤད་པ་
དང་སྔ་མས་བཤད་པར་གསུངས་པས་ཤེས་དགོས་སོ། །གསེར་ཕྲེང་
དུ་གསེར་གླིང་བས་འཇིག་རྟེན་ཉན་རང་ལ་སྦྱར་བས་ཐེག་ཆེན་སྦྱོར་
582



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ལམ་བཞི་འདས་ལམ་ཏུ་ཐལ་བ་དང་གཞི་དང་བོར་བྱས་པ་འགྲེལ་
བའི་རྣམ་པ་དང་ལམ་དང་དངོས་པོ་ཞེས་པའི་གོང་རིམ་དང་འགལ་
པ་ཚོགས་ལམ་ལ་སྦྱར་བ་རྣམས་བཀག་གོ། གསེར་ཕྲེང་ལས་སྡུད་
འགྲེལ་ཀྱང་དེས་སྦྱོར་བ་གསུམ་གྱི་ལམ་རྣམས་སྒྲ་ཇི་བཞིན་མ་ཡིན་
པར་ནི་འདོད་དེ་ཞེས་པའི་མ་མ་དག་སྟེ་སྡུད་འགྲེལ་ལས། ཐར་
བའི་ཆ་དང་མཐུན་པ་ཐོབ་ནས་བརྩོན་པ་གང་ཡིན་པ་ལ་ངེས་པར་
འབྱེད་པའི་ཆ་དང་མཐུན་པ་སྐྱེ་འདིར་ཁྱད་པར་ཀྱི་ལམ་གྱི་རང་་་་
བཞིན་ནི་མ་ཡིན་ནོ། །ངེས་པར་འབྱེད་པའི་ཆ་ལ་སོགས་པ་བསྟན་པ་
ཇི་ལྟར་རིགས་ཞེ་ན་ནས་ཙམ་མཐར་གཉིས་པ་དེས་མཚོན་ནོ་ཞེས་
ལམ་ཁུག་པའི་ལུགས་གསུངས་པའི་ཕྱིར་དང་གསེར་ཕྲེང་རང་ལས་
ལུང་དེའི་ཕྱེད་ནས་དྲངས་པའི་ཕྱིར་རོ། །སྡུད་འགྲེལ་གྱི་ལུང་སྔ་མ་དེ་
ལམ་རྐྱང་བའི་རང་གཞུང་དང་ཕྱི་མ་དེ་ཁུག་པའི་གཞུང་ཡིན་པར་
མཐའ་དཔྱོད་གསལ་ཏེ་གསེར་ཕྲེང་དུ་སྡུད་འགྲེལ་གྱི་གཞུང་དེ་ལམ་
རྐྱང་བའི་ལུགས་དང་འགྲེལ་བའི་གཞུང་དེ་ལམ་ཁུག་པའི་ལུགས་ཡིན་
པར་གསུངས་པ་ལྟར་མཐའ་དཔྱོད་དུ་ཡང་སྡུད་འགྲེལ་དུ་ལམ་རྐྱང་
ཁུག་གཉིས་ཀ་བཤད་པར་གསུངས་པའི་ཕྱིར་རོ། །བཞི་བ་དེ་འཆད་
པ་ལ་འདི་ཉིད་ལས་ཁ་གཅིག་ན་རེ་རྒྱུན་སྣང་དུ་ཞེས་པ་ནས་དེ་གསུམ་
གྱི་ཟློས་སྤོང་མ་བྱས་སོ་ཞེས་པའི་བར་བྱུང་ངོ༌། །ལྔ་བ་འདི་འཆད་པ་
ལ་འདི་ཉིད་ལས་ཨ་ཧྥུ་སློབ་དཔོན་གྱི་བཞེད་པ་འགོག་པ་དང་ཞེས་པ་
ནས་སངས་རྒྱས་པ་ལ་འདོད་དོ་ཞེས་པའི་བར་བྱུང་ངོ༌། །དྲུག་པ་དེ་
583



བྱང་ཆུབ་ལོ་མ་དཔེ་ཚོགས།
འཆད་པ་ལ་དེ་ཉིད་ལས་བདག་ཉིད་ཆེན་པོ་ལོ་ཆེན་རེད་མདའ་བ་
སོགས་ཏེ་བོད་ཀྱི་མཁས་པ་རྣམས་ཀྱིས་ཞེས་པ་ནས་བསྟན་བཅོས་ཀྱི་
དགོངས་པ་མ་ཡོན་ནོ་ཞེས་འཆད་དེ་ཞེས་པའི་བར་བྱུང་ངོ༌། །བདུན་
པ་དེ་འཆད་པ་ལ་དེ་ཉིད་ལས་ཨ་ས་གཞན་ལྔ་བཀག་པ་དང་ཞེས་པ་
ནས་སུན་འབྱིན་ནི་མཐའ་དག་གཅིག་ཏུ་མི་འཇུག་པར་སྣང་ཞིང་ཞེས་
པའི་བར་བྱུང་ངོ་། །བརྒྱད་པ་དེ་འཆད་པ་ལ་དེ་ཉིད་ལས་གངས་ཅན་
གྱི་མཁས་པ་སྟེ་ལོ་ཆེན་རེད་མདའ་བ་རྣམས་ཀྱིས་བརྩད་པ་ལ་ནི་ཤིན་
ཏུ་ལན་གདབ་དཀའ་བ་དང་སེང་བཟང་གི་འགྲེལ་བ་ཆེ་ཆུང་དུ་་་
མངོན་རྟོགས་དྲུག་གི་སྦྱོར་མཐོང་སྒོམ་གསུམ་ལ་ནི་མཚན་ཉིད་པ་ཡིན་
མིན་མ་བྱས་ཀྱང་ཞེས་པ་ནས་འཕགས་པའི་རྗེས་སུ་འབྲངས་ནས་
འཐད་དོ་ཞེས་པའི་བར་བྱུང་། དེ་དག་གསེར་འཕྲེང་དུ་འཐད་དོ་
ཞེས་རྩ་བའི་ཡིན་པར་བྱས་པ་དང་དེ་ལྟར་དུ་འཕགས་སེང་ལ་མཐུན་
པར་གསུངས་པ་དེས་ན་རྣམ་བཤད་དང་མཐའ་དཔྱོད་སོགས་སུ་མ་
ཟད་གསེར་ཕྲེང་ལྟར་སློབ་དཔོན་སེང་བཟང་དང་འགྲེལ་བ་ཆེ་ཆུང་གི་
རང་ལུགས་ལམ་ཁུག་པ་ཡིན་ཏེ་གསེར་ཕྲེང་དུ་སྐབས་བར་བ་གསུམ་
གྱི་མཚོན་པས་སྦྱར། རྩ་འགྲེལ་དག་སོ་སོར་བཀྲལ་ཚུལ་དང་རྣམ་
བཤད་མཐའ་དཔྱོད་སོགས་སུ་ལམ་ཁུག་པར་སྒྲུབ་ཚུལ་དང་གསེར་
ཕྲེང་དུ་མི་ཟློས་སོ་ཞེས་འཕགས་པས་གསུངས་པ་ལྟར་སློབ་དཔོན་གྱིས་
བཀོད་དོ་ཞེས་གསུངས་པ་དང་མཐའ་དཔྱོད་དུ་གསེར་ཕྲེང་དྲངས་
ནས་ལམ་ཁུག་པར་སྒྲུབ་པ་འཐད་པའི་ཕྱིར་རོ། ། སྤྱིར་རི་བོང་ཅན་
584



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བསིལ་ཅན་ཞེས་པའི་སྒྲ་གཉིས་ཀྱིས་གཉིས་ཀ་གོ་བ་སྡེ་བདུན་ལྟར་
ལེགས་པས་དེ་གཉིས་མིང་རྣམ་གྲངས་པ་ཡིན་ཀྱང་དེ་གཉིས་དོན་
གཅིག་པས་དོན་རྣམ་གྲངས་པ་མིན་དངོས་མིང་སོ་སོ་བྱས་མི་རྟག་
ཅེས་པའི་སྒྲ་གཉིས་དོན་གཅིག་མིང་གི་རྣམ་གྲངས་ཡིན་ཀྱང་དོན་རྣམ་
གྲངས་པའམ་དོན་ཐ་དད་ཀྱི་དངོས་མིང་ཡིན་པས་མིང་རྣམ་གྲངས་པ་
མིན་པ་རྣམ་འགྲེལ་ལྟར་རོ། །ལམ་རྐྱང་བའི་འདོད་ཚུལ་ནི་སྐབས་
དང་བོར་རྣམ་མཁྱེན་གྱི་སྒྲས་བསྟན་པའི་ལམ་རྣམས་སྐབས་དང་བོ་
གསུམ་པོ་ཅི་རིགས་སུ་བསྟན་པའི་ཚོགས་སྦྱོར་ཁོ་ན་དང་དེའི་སྐབས་
ཁོ་ནས་སྒོམ་པ་དང་། གཉིས་པར་ལམ་ཤེས་ཀྱི་སྒྲས་བསྟན་པའི་
ལམ་རྣམ་པ་དྲུག་པ་མཚན་ཉིད་མཐོང་སྒོམ་ཁོ་ན་དང༌། གསུམ་
པར་གཞི་ཤེས་ཀྱི་སྒྲས་བསྟན་པའི་ལམ་ས་བདུན་པའི་སྒོམ་ལམ་ཁོ་ན་
དེའི་སྐབས་ཁོ་ནར་བསྒོམ་པ་དང་། བཞི་བར་རྣམ་རྫོགས་སྦྱོར་བ་
ཁྱད་པར་ཅན་གྱི་སྒྲས་བསྟན་པའི་དེའི་སྐབས་ཁོ་ནར་བསྒོམ་པ་དང་
ལམ་ས་བརྒྱད་པའི་མཐའ་བར་གསུམ་གྱི་སྒོམ་ལམ་ཅི་རིགས་དང་དེ་
ཁོ་ནར་བསྒོམས་པ་རྣམས་དང་ལྔ་བར་རྩེ་སྦྱོར་ཁྱད་པར་ཅན་གྱི་སྒྲས་
བསྟན་པའི་ལམ་ས་དགུ་བ་དང་ས་བཅུ་བའི་དཀྱིལ་སྟོད་ཅི་རིགས་
ཀྱིས་དང་རྟོགས་སྣང་དུ་གསུངས་བ་ལྟར་རོ། ། འོན་ཀྱང་སྐབས་་་་་
གསུམ་པའི་སྒོམ་ལམ་གཙོ་བོར་བསྟན་ཚུལ་ལ་དེ་ལྟར་མི་རུང་བར་
ཤུགས་བསྟན་དུ་ཟློས་སྤོང་བྱས་ཚུལ་ཧ་ཅང་ཐལ་ཚུལ་ལ་ཞིབ་ཆ་བྱ་
དགོས་སོ། །རྒྱན་སྣང་ལས། མ་ངེས་པ་དབང་རྣོན་ཀྱིས་ཀྱང་དྲོད་
585



བྱང་ཆུབ་ལོ་མ་དཔེ་ཚོགས།
ནས་རྟགས་ཐོབ་པར་གསུངས་པས་དབང་འབྲིང་མ་ངེས་པ་ཤེས་་་
སོ། །ཡིག་ཆར་དྲོད་སོགས་ཀྱི་རྟགས་བཅུ་གཅིག་ཐོབ་པའི་རྩེ་མོ་བ་ལ་
རྩེ་མོ་བའི་རྟགས་མ་ཐོབ་པ་འཕག་པ་དང་དྲོད་པ་བ་ལ་རྟགས་བཅུ་
གཅིག་རྩེ་མོ་བ་ལ་རྟགས་བཅུ་བདུན་བཟོད་པ་བ་ལ་རྟགས་བཅུ་དགུ་
ཆོས་མཆོག་པ་ལ་རྟགས་ཉི་ཤུ་ཡོད་པར་གསུངས་པའི་སྦྱོར་ལམ་བཞི་
མཐོང་ལམ་དྲུག་པོ་རེ་རེའི་རྟགས་ཕན་ཚུན་ལྡན་པར་བཞི་ཡོད་དོ། །
གཟུགས་སོགས་ལ་བདེན་ཞེན་ཀུན་བཏགས་ཅི་རིགས་ལྡོག་པའི་དྲོད་
ཀྱི་ཕྱིར་མ་ལྡོག་པའི་རྟགས་སྐྱབས་གསུམ་ལ་ཐེ་ཚོམ་མངོན་གྱུར་བ་
ལྡོག་པའི་དེ་དང་། མི་ཁོམ་པ་པར་སྐྱེ་བ་ཟད་པའི་དེ་དང་རང་དགེ་
བཅུ་ལ་གནས་ནས་གཞན་དགེ་བཅུ་ལ་འགོད་པའི་ཆེད་འབྲས་བུ་
གཞན་ལ་བསྔོས་པས་སྦྱིན་སོགས་ལ་གནས་ཆེད་ཆོས་ཉིད་ལ་སོམ་ཉི་
མངོན་གྱུར་ཟད་པའི་དེ་དང༌། གཞན་ལ་ཕན་པའི་སྒོ་གསུམ་གྱི་
ལས་དང་ལྡན་པའི་དེ་དང་། མི་དགེ་བའི་སྒྲིབ་པ་ལྔ་དང་མི་་་་་
འགྲོགས་པའི་དེ་དང་། མ་རིག་པ་དང་ལྟ་བའི་བག་ལ་ཉལ་བ་ཀུན་
ཉམས་སྨད་པའི་སྒོས་འཇོམས་པའི་དེ་དང་། སྦྱོར་ལམ་རྣམ་བཞིར་
མི་གཡེང་བར་ལུས་ལ་སྲིད་འབུ་བརྒྱད་ཁྲི་མི་འབྱུང་བའི་རྩེ་མོ་ཕྱིར་མི་
ལྡོག་པའི་རྟགས། གྱ་གྱུ་སྟེ་གཡོ་སྒྱུ་མེད་པའི་སེམས་དང་ལྡན་པའི་
དེ་དང་། སྦྱངས་པའི་ཡོན་ཏན་བཅུ་གཉིས་ལེན་པ་དང་ལྡན་པའི་
དེ་དང་། ཕྱིན་དྲུག་དང་འགལ་བའི་སེར་སྣ་སོགས་ཀྱིས་ཕྱིར་མི་
ལྡོག་པའི་དེ། ཀུན་སྤྱོད་ཀུན་ཆོས་ཉིད་དང་མི་འགལ་ཞིང་ཤེར་ཕྱིན་
586



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དང་ལྡན་པར་འགྲོ་བ་ཉིད་ཀྱི་དེ། གཞན་དོན་དམྱལ་བར་འགྲོ་བ་
ལ་རྩོལ་པའི་ཕྱིར་མི་ལྡོག་པའི་རྟགས་ཏེ་དྲུག་གོ། ལམ་ལོག་པ་ལ་
གཞན་གྱིས་བཀྲིར་མི་བཏུབ་པའི་བཟོད་པའི་ཕྱིར་མི་ལྡོག་པའི་རྟགས་
ལམ་ལོག་པ་ཉེ་བར་སྟོན་པའི་བདུད་དང་སྡིག་པའི་གྲོགས་པོ་ལ་དེ་
དང་དེར་རྟོགས་པ་དང་ལྡན་པའི་བཟོད་པའི་ཕྱིར་མི་ལྡོག་པའི་རྟགས་
ཏེ་གཉིས་སོ། །ཀུན་སྤྱོད་ཀུན་ལ་སངས་རྒྱས་དགྱེས་པ་དང་ལྡན་པའི་
ཆོས་མཆོག་གི་ཕྱིར་མི་ལྡོག་པའི་རྟགས་ཏེ་གཅིག་གོ། བདེན་འཛིན་
ཀུན་བཏགས་ཀྱི་ས་བོན་ལྡོག་པའི་མཐོང་ལམ་ཕྱིར་མི་ལྡོག་པའི་རྟགས་
དོན་དམ་དང་ཀུན་རྫོབ་བྱང་ཆུབ་སེམས་གཉིས་དང་ལྡན་པའི་དེ།
དམན་པའི་ཡིད་བྱེད་མངོན་གྱུར་པ་ལྡོག་པའི་དེ་དང་། གོང་མ་
ལོག་པར་འཕེན་བྱེད་ལས་ཀྱི་ས་དྲུག་ཡོངས་སུ་ཟད་པའི་དེ་དང་།
ལུས་ སེམས་ ཀྱི་ ཤིན་ སྦྱངས་ ཁྱད་ པར་ ན་ དང༌ ལྡན་ པའི་དེ་ དང་།
ཐབས་ལ་མཁས་པས་འདོད་ཡོན་ལ་སྲེད་པ་མེད་པར་ལོངས་སྤྱོད་པའི་
དེ་དང་། ཁྱིམ་གྱི་ཉེས་དམིགས་མཐོང་བས་རྟག་ཏུ་ཚངས་པའི་ས་
གནས་པ་དང་། རྗེས་སུ་རྒྱུན་ལྡན་དུ་བདེན་པར་ཞེན་པའི་སྦྱོར་
བའི་གནས་པ་སོ་སོར་བཀག་པ་དང་ལྡན་པའི་དེ་དང་། ཆོས་ཤེས་
ལ་བར་བྱེད་སྤང་བྱ་རྐུན་པོ་ལྟ་བུའི་གཏམ་སོགས་ལ་སྔར་ལྟར་གནས་
པ་སོ་སོར་བཀག་པ་དང་ལྡན་པའི་དེ་དང་། སྤང་བྱ་འཇོམས་པའི་
སྦྱིན་སོགས་ཀྱིས་དམང་ལྟ་བའི་གཏམ་སོགས་ལ་པར་ལྟར་གནས་པ་
བཀག་པའི་དེ་དང་། གྲོང་གི་སྒྲས་བསྟན་པའི་མིག་སོགས་གྲོང་ཁྱེར་
587



བྱང་ཆུབ་ལོ་མ་དཔེ་ཚོགས།
གྱི་སྒྲས་བསྟན་པའི་དབང་རྟེན་ཁོག་པ་སོགས་གྲོང་བརྡལ་གྱི་སྒྲས་
བསྟན་པའི་དབང་ཡུལ་སོགས་དང་བདག་གི་གཏམ་སོགས་ལ་བདེན་
པར་ཞེན་པའི་སྤང་བྱ་དང་དེ་དག་བདེན་མེད་དུ་རྟོགས་པའི་གཉེན་
པོ་གཉིས་ཀྱི་གཡུལ་འགྱེད་ལ་སྔར་ལྟར་གནས་པ་སོ་སོར་བཀག་པ་
དང་ལྡན་པའི་དེ་དང་། སེར་སྣ་ཚུལ་འཆལ་སོགས་ཀྱི་གཏམ་ལ་
སྔར་ལྟར་གནས་པ་སོ་སོར་བཀག་པ་དང་ལྡན་པའི་དེ་དང་། ལམ་
འབྲས་བདེན་གྲུབ་ཏུ་རྡུལ་ཙམ་ཡང་མི་དམིགས་པར་རྟོགས་པ་ལྡན་
པའི་དེ་དང༌། རང་མཁྱེན་གསུམ་སྦྱོར་བའི་ས་གསུམ་པ་ལ་གནས་
པར་ངེས་པ་དང་ལྡན་པའི་དེ་དང་། ཆོས་ཀྱི་དོན་དུ་སྲོག་གཏོང་
བར་ཕོད་པ་དང་ལྡན་པའི་མཐོང་ལམ་ཕྱིར་མི་ལྡོག་པའི་རྟགས་ཏེ་
བཅུ་དྲུག་ནི་དེའོ། །ཐ་སྙད་དུ་སྐྱེས་ཀྱང་དོན་དམ་པར་སྐྱེ་བ་མེད་པར་
མངོན་སུམ་དུ་རྟོགས་པ་དང་ལྡན་པའི་སྒོམ་ལམ་ཕྱིར་མི་ལྡོག་པའི་
རྟགས་ཐ་སྙད་དུ་འགག་པ་ཡང་དོན་དམ་པར་འགག་པ་མེད་པར་
མངོན་སུམ་རྟོགས་པ་དང་ལྡན་པའི་དེ། སློབ་པར་ཐ་སྙད་དུ་མངོན་
སུམ་དུ་རྟོགས་ཀྱང་མངོན་སུམ་རྒྱུའི་དེ་བཞིན་ཉིད་མངོན་སུམ་དུ་
རྟོགས་པ་དང་ལྡན་པའི་དེ། ཐ་སྙད་དུ་ཤེས་པར་བྱ་ཞིང་དོན་དམ་
པར་ཤེས་པ་མེད་པ་མངོན་སུམ་དུ་རྟོགས་པ་ལྡན་པའི་དེ། ཐ་སྙད་
དུ་བདེན་པར་མ་མཐོང་བ་དེ་དེ་ཁོ་ན་ཉིད་མཐོང་བའི་དོན་དུ་རུང་
ཡང་། དོན་དམ་པར་དེ་ལྟར་རུང་བ་མེད་པ་མངོན་སུམ་དུ་རྟོགས་
པ་དང་ལྡན་པའི་དེ། ཐ་སྙད་དུ་སྦྱིན་སོགས་ལ་སྤྱད་ཀྱང་དོན་དམ་
588



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པར་སྦྱིན་སོགས་ལ་སྤྱད་པ་མེད་པར་མངོན་སུམ་དུ་རྟོགས་པ་དང་
ལྡན་པའི་དེ། ཐ་སྙད་དུ་ཐོབ་བྱ་ཐོབ་བྱེད་དུ་རུང་ཡང་དོན་དམ་དེ་
ལྟར་མེད་པ་མངོན་སུམ་དུ་རྟོགས་པ་དང་ལྡན་པའི་དེ། ཐ་སྙད་དུ་
ཚོགས་གཉིས་རྫོགས་ཀྱང་དོན་དམ་པར་སངས་རྒྱས་པ་མེད་པར་་་
མངོན་སུམ་དུ་རྟོགས་པ་དང་ལྡན་པའི་སྒོ་གསུམ་ཕྱིར་མི་ལྡོག་པའི་
རྟགས་བརྒྱད་ནི་དེའོ། །ཟབ་པ་བརྒྱད་པ་ཡུལ་ཡུལ་ཅན་དང་ཡུལ་ལ་
བདེན་པ་གཉིས་དང་ཡུལ་ཅན་ལ་བདེན་པ་གཉིས་ཀྱི་རྣམ་ཅན་ཡོད་
དོ། །རྟགས་ཞེ་བཞི་ལ་རང་ལྡོག་སྒོས་སྒོ་གསུམ་རེ་རེའི་རྟགས་སུ་ངེས་
ལ་སྤྱིར་རྟགས་ཞེ་བཞི་བོ་རེ་རེ་ལ་རྣམ་པ་ལུས་ཀྱི་རྟགས་དང་རྟགས་ཏེ་
ངག་གི་རྟགས་དང་མཚན་མ་སྟེ་ཡིད་ཀྱི་རྟགས་རེ་ཡོད་དོ། །ཟབ་པ་
བཅུ་གཅིག་གསེར་ཕྲེང་དུ་གསལ་ཞིང་སྒོམ་ལམ་ཟབ་ཚུལ་ཡང་ཡུལ་
བདེན་གཉིས་གྱི་སྒོ་ནས་དང་འབྲས་བུ་སངས་རྒྱས་ཀྱི་སྒོ་ནས་བཤད་
པ་གཉིས་ཡོད་དེ། འདིར་བསྟན་མཐོང་ལམ་སྒོམ་ལམ་གཉིས་ཀྱི་
རྟགས་ལ་རྒྱུའི་མིང་གིས་འབྲས་བུ་ལ་བཏགས་ པའི་དགོངས་གཞི་་་
དགོས་པ་དངོས་ལ་གནོད་བྱེད་གསུམ་ཡོད་པར་གསུང་། འཇུག་
པར། སྣང་དུ་མི་རུང་དཔོག་པའི་རྒྱུར་ཡང་འགྱུར་གསུངས་སོ། །
མཛོད་ལས་མི་ཤེས་པ་ཀུན་ཤེས་པར་བྱེད་པའི་དབང་བོ་མཐོང་ལམ་
ཁོ་ན་དང༌། ཀུན་ཤེས་པའི་དབང་བོ་སྒོམ་ལམ་ཁོ་ན་དང༌། ཀུན་
ཤེས་ལྡན་པའི་དབང་བོ་མི་སློབ་ལམ་ཁོ་ནར་འཇོག་གོ། ཀུན་བཏུས་
དང་བསྡུ་བ་ལྟར་ན་ཐེག་དམན་གཉིས་ཀའི་སྦྱོར་ལམ་དྲོད་ནས་བཅུ་
589



བྱང་ཆུབ་ལོ་མ་དཔེ་ཚོགས།
དྲུག་པ་ཐོབ་ཁའི་བར་དུ་མི་ཤེས་པ་ཀུན་ཤེས་པར་བྱེད་པའི་དབང་བོ་
དང་ཐེག་དམན་གྱི་དབང་དུ་བྱས་ན་དབང་བོ་གཞན་གཉིས་ཀྱི་ས་
མཚམས་མཛོད་ལྟར་དང༌། ཐེག་ཆེན་རིགས་ངེས་དང་རྒྱུད་གཅིག་
པའི་དབང་དུ་བྱས་ན། ཉི་སྣང་བཞིན་མི་ཤེས་པ་ཀུན་ཤེས་པར་
བྱེད་པའི་དབང་བོ་མོས་སྤྱོད་ཚོགས་སྦྱོར་ནས་ས་བཅུ་བ་ཐོབ་ཁའི་
བར་དང་ཀུན་ཤེས་ལྡན་པའི་དབང་བོ་ས་བཅུ་བ་ནས་སངས་རྒྱས་
པའི་བར་རོ། ། དབལ་མང་སོགས་ཀྱིས་ཐེག་ཆེན་མཐོང་ལམ་བར་
ཆད་མེད་ལམ་དབང་བོ་དེ་གསུམ་ཡིན་པར་ལུང་དེ་དག་གིས་བཤད་
པ་ཡིན་པས་དཔྱད། དབང་བོ་དེ་གསུམ་མཛོད་པས་ཟག་མེད་ཀྱི་
ཁྱད་པར་ལ་འདོད་ཅིང་གོང་མ་དག་གིས་ལུང་གི་ལུགས་ལ་གོང་འོག་
མི་འདྲ་བའི་ཁྱད་པར་དེ་ལྟར་ཡོད་དེ། ཀུན་བཏུས་ལྟར་དབང་བོ་
དེ་ཡང་རྒྱུད་ལྡན་གྱི་ལམ་ལ་དེའི་ཁྱབ་པས་དགེ་འདུན་ཉི་ཤུའི་ཐད་དུ་
ཐབས་ལ་ཞིབ་ཆ་བྱའོ། །ལམ་མ་ཞུགས་དགེ་འདུན་ལ་བཞི་ཚང་་་་
དགོས་ཀྱང་ལམ་ཞུགས་སྐྱེ་འཕགས་གང་གི་དབང་དུ་ཡང་བཞི་ཚང་མི་
དགོས་པར་འདིར་གསལ་བས་སྐབས་གཞན་ལ་ཞིབ་ཆ་བྱའོ། །ཤ་ཏི་
པས་ཕོ་མོའི་དབང་གཉིས་ལུས་དབང་མིན་ཟེར་པ་མཛོད་སོགས་དང་
འགལ་ལོ། ། ལྔ་བའི་མཐའ་དཔྱོད་དུ་རྟགས་དེ་དག་ཅི་རིགས་ཐོབ་
པའི་བྱང་སེམས་ལ་སློབ་པ་མི་དགོས་པ་ལྟ་བུར་གསུངས་པ་ནི། དེ་
དག་གི་ཆ་འདྲ་བ་ཐོབ་པའི་བྱང་སེམས་ལ་ཕྱིར་མི་ལྡོག་པའི་རྟགས་
ཐོབ་པའི་སློབ་པ་མི་དགོས་པའི་དོན་ནོ། །གཞན་དུ་ན་བཞི་བའི་་
590



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མཐའ་དཔྱོད་དང་སྡོམ་དག་དང་འགལ་བས་སོ། །གསེར་ཕྲེང་ལས་
འདི་རྣམ་དབྱེ་ལ་ཡིད་ཆེས་པ་ལ་མ་ལྟོས་པར་རྟགས་དི་དག་གི་ནས་
འགོད་མི་ནུས་ཞེས་པ་ཙམ་ལས་སྤྱིར་དངོས་སྟོབས་ཀྱི་རྟགས་དག་ལས་
ཕྱིར་མི་ལྡོག་པར་དཔོག་མི་ནུས་ཞེས་གསུངས་པ་མིན་ནོ། །གཞན་དུ་
ན་གསེར་ཕྲེང་དུ་རྟགས་ཀྱི་གཙོ་བོ་བསམ་སྦྱོར་གྱི་རྟགས་དང་ཕལ་བ་
ལུས་ངག་གི་རྟགས་དང་གཞུང་རྣམས་སུ་ཡང་ཕྱིར་མི་ལྡོག་པའི་རྟགས་
དང་རིགས་ཅན་གསུམ་དུ་སྒྲུབ་བྱེད་ཀྱི་རྟགས་དང་དད་ཅན་དང་
ཆགས་ཅན་དུ་སྒྲུབ་བྱེད་ཀྱི་རྟགས་དང་སྟོན་པ་ཚད་མའི་སྐྱེས་བུར་
སྒྲུབ་བྱེད་ཀྱི་རྟགས་དང་ཐར་བ་དང་ཐམས་ཅད་མཁྱེན་པ་སྒྲུབ་བྱེད་
ཀྱི་རྟགས་སོགས་ལ་ཡིད་ཆེས་ཀྱི་རྟགས་འབའ་ཞིག་དགོས་པར་ཐལ་
ལོ། །སྦྱོར་མཐོང་སྒོམ་གསུམ་གྱི་ཕྱིར་མི་ལྡོག་རྟགས་ལ་མ་མཐའ་རང་
རང་ཐོབ་པ་ནས་ཡ་མཐའི་ས་མཚམས་གསུམ་ཀ་འདྲ་བས་རྫས་རྒྱུན་
དང་རང་ལྡོག་སྒོས་ནང་ཕན་ཚུན་འགལ་མི་འགལ་སོགས་ལ་ཞིབ་ཆ་
བྱ་རྒྱུ་ཡོད་དོ། །སྤྱིར་སྒོམ་ལམ་དྲང་ངེས་ཀྱི་རྩོད་ལན་རིམ་བཞིན་སྒོམ་
ལམ་སྐོར་དགུར་གྲངས་ངེས་པར་ཐལ། ཡུམ་གསུམ་ལས་དེ་དག་རེ་
རེ་ལ་འབྲས་བུ་བསོད་ནམས་གྲངས་མེད་པ་དང་གཞལ་དུ་མེད་པ་
དང་ཚད་མེད་པར་གསུངས་པའི་ཕྱིར། ཁྱབ་སྟེ་འབྲས་བུའི་མང་
ཉུང་རྒྱུ་ལ་ལྟོས་པའི་ཕྱིར་ཞེས་རྩོད་པ་ལ་རྩ་བ་དང་འགྲེལ་ཆུང་དང་
སྣང་བ་གཉིས་སོགས་ཀྱིས་དངོས་ཤུགས་ཅི་རིགས་ལ་དོན་དམ་དུ་
འབྲས་བུའི་དབྱེ་བ་དེ་བཟོད་པ་མ་ཡིན་ནོ་ཞེས་རྟགས་མ་གྲུབ་ཀྱི་ལན་
591



བྱང་ཆུབ་ལོ་མ་དཔེ་ཚོགས།
དང་ཀུན་རྫོབ་ཏུ་བསོད་ནམས་གྲངས་མེད་གཞལ་མེད་སོགས་རང་
མཚན་སྟེ་རྫས་གཅིག་ཡིན་ཀྱང་སྤྱི་མཚན་དང་ལྡོག་པ་ཐ་དད་པར་
བྱུང་བའི་ཁྱབ་པ་མེད་ཅེས་ལན་མཛད་དོ། །དེས་ན་སྡོམ་ལས་བསོད་
ནམས་སྟོན་པའི་མདོ་སྒྲ་ཇི་བཞིན་པ་མིན་ཟེར་བ་མི་འཐད་དོ། །འོན་
ཀྱང་རྩ་འགྲེལ་སོགས་ཀྱི་ཚིག་ཟིན་ལ་དབུ་མ་བའི་བདེན་གཉིས་དང་
ངོ་བོ་གཅིག་པའི་རང་མཚན་དང་ལྡོག་པ་ཐ་དད་པའི་སྤྱི་མཚན་གྱི་སྒོ་
ནས་རྩོད་ལན་མཛད་ཚུལ་འདྲའོ། །ཡང་སྤྱིར་བཏང་ལ་སྔར་ལྟར་
འདིར་བསྟན་ལ་སྡོམ་ལྟར་རྩོད་ལན་བྱའོ། །དེས་ན་གསེར་སྡོམ་ལས་
འབྲས་བུ་བསོད་ནམས་དུ་མ་ཡོད་པའི་སྒོམ་ལམ་ཆུང་ངུར་རིགས་
གཅིག་པའི་ལན་གསེར་ཕྲེང་དུ་མཛད་ཟེར་བ་དང་། སྡོམ་དགག་
ལས་རྟོག་གེ་སྣང་བར་དབུ་མ་བའི་བདེན་གཉིས་ཁོ་ནའི་རྩོད་པ་དང་
རྣམ་བཤད་གཉིས་སུ་རིགས་སྤྱི་ཁོ་ནའི་རྩོད་པ་དང་། ཕར་མཛོད་
ཡིག་ཆ་དང་མཛོད་སྡོམ་རིགས་རྒྱན་སོགས་སུ་སེམས་སེམས་བྱུང་རྫས་
གཅིག་ཏུ་གསུངས་པས་དེ་གཉིས་རྫས་ཐ་དད་ཟེར་པ་སོགས་མི་འཐད་
དོ། །དོན་དམ་ལ་ལྟོས་པའི་སྒོམ་ལམ་བྱེད་པའི་རྩོད་ལན་ཡང་རིམ་
བཞིན་སྒོམ་ལམ་གྱིས་སྤང་བྱ་ཉམས་པ་དང་གཉེན་པོའི་ཡོན་ཏན་ཐོབ་
པ་མི་འཐད་པར་ཐལ། སྒོམ་ལམ་དོན་དམ་པར་མེད་པའི་ཕྱིར་ཞེས་
རྩོད་པ་ལ་དོན་དམ་པར་འདོད་ལན་དང་ཀུན་རྫོབ་ཏུ་ཁྱབ་པ་མེད་དེ་
དཔེར་ན་བླ་མེད་བྱང་ཆུབ་བཞིན་ཞེས་དང་། དཔེ་དོན་ལ་ཡང་
མཚུངས་ཏེ་བླ་མེད་བྱང་ཆུབ་དང་སྒོམ་ལམ་གཉིས་ཀ་དོན་དམ་པར་
592



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མེད་པས་དེ་གཉིས་ཀ་དེ་བཞིན་ཉིད་ཀྱི་བདག་ཉིད་ཅན་ཡིན་པའི་
ཕྱིར་ཞེས་ལན་མཛད་དོ། །ཀུན་རྫོབ་ལ་ལྟོས་པའི་སྒོམ་ལམ་གྱི་བྱེད་
པའི་རྩོད་ལན་རིམ་བཞིན་ཐེག་ཆེན་སྒོམ་ལམ་དང་སེམས་བསྐྱེད་་་་
གཉིས་ཆོས་ཅན། བྱང་ཆུབ་ཕྱི་མ་རེ་རེས་ཀྱང་དེ་མི་བསྐྱེད་སྐད་
ཅིག་སྔ་ཕྱི་ཅིག་ཆར་དུ་ཚོགས་པས་ཀྱང་མི་བསྐྱེད་སྐད་ཅིག་སྔ་ཕྱི་རིམ་
ཅན་དུ་འབྱུང་བས་ཀྱང་དེ་མི་བསྐྱེད་པའི་ཕྱིར་ཞེས་རྩོད་པ་ལ་སློབ་
དཔོན་གྱི་སྡུད་སྟོང་རྒྱན་གྱི་འགྲེལ་བ་དང་རྣམ་བཤད་གསུམ་སོགས་སུ་
དངོས་ཤུགས་ཅི་རིགས་པར་དང་བོ་གསུམ་ལ་ཁྱབ་མེད་དང་བཞི་བ་
ལ་རྟགས་མ་གྲུབ་ཀྱི་ལན་མཛད་དོ། ། གསེར་ཕྲེང་ལས་བླ་མེད་བྱང་
ཆུབ་ཀྱི་དོན་དམ་པར་དོན་བྱེད་པའི་ནུས་པ་རྒྱུ་མཚན་ཅན་དང་་་་
ཤུགས་ལ་བསྟན་པར་གསུང་བ་གསེར་སྡོམ་ལས་བྱང་ཆུབ་རྒྱུ་མཚན་
ཅན་དང་ཤུགས་ལ་བསྟན་ཟེར་བ་མི་འཐད་དེ། ཀླན་ཀ་བཞི་ནི་
རིམ་བཞིན་ཉིན་པར་དགེ་སྡིག་གི་ལས་བསོག་པར་འཐད་པར་ཐལ།
ལས་འབྲས་དོན་དམ་པར་མེད་པའི་ཕྱིར་དཔེར་ན་རྨི་ལམ་བཞིན་ཞེས་
བཙད་པ་ལ་དོན་དམ་དུ་འདོད་ལན་དང་ཀུན་རྫོབ་ཏུ་ཁྱབ་པ་མ་གྲུབ་
པ་དང་ཁྱབ་མེད་ཀྱི་ལན་མཛད་དོ། ། གཉིས་པ་ནི་རྣམ་བཤད་ཡིག་
ཆའི་ཚིག་ཟིན་ལ་རྨི་ལམ་དུ་བསགས་པའི་དགེ་མི་དགེ་ལམ་ཡོངས་
རྫོགས་དང་ཉི་ཁྲི་རྩ་འགྲེལ་ཚིག་ཟིན་ལ་ལས་འབྲས་འབྲེལ་བ་དོན་
དམ་པར་དང་བརྒྱད་སྟོང་ལས་སངས་རྒྱས་ཀྱི་ལས་བསགས་པ་དང་
རྟོགས་སྣང་དུ་རྨི་ལམ་ལས་དམིགས་བཅས་ཤེས་པར་ཡོད་པར་ཐལ།
593



བྱང་ཆུབ་ལོ་མ་དཔེ་ཚོགས།
ཉིན་པར་རྨི་ལམ་དང་དགེ་སྡིག་གི་ལས་བསགས་པ་ཡོད་ཚུལ་མཚུངས་
པའི་ཕྱིར་དང་དེ་བཞིན་གཤེགས་པ་ལ་བདག་གི་སྐྱེ་བ་ཟད་དོ་སྙམ་པ་
ཡོད་པའི་ཕྱིར། ལྔ་བ་ལ་འདོད་ན་རྨི་ལམ་དུ་མི་བསད་པ་རྨིས་པས་
ཀྱང་དགེ་སློང་གི་སྡོམ་པ་གཏོང་བར་ཐལ། རྨི་ལམ་དུ་ངེས་པའི་
ལས་རྨི་ལམ་ཀྱིས་བསགས་པའི་ཕྱིར་ཞེས་བརྩད་པ་ལ་དེ་བཞིན་སྔ་མ་
ལ་དོན་དམ་པར་རྟགས་མ་གྲུབ་པ་དང་ཀུན་རྫོབ་ཏུ་འདོད་ལན་དང་
གཉིས་གསུམ་བཞི་བ་ལ་དོན་དམ་དུ་རྟགས་མ་ཐུབ་པ་དང་ཀུན་རྫོབ་
ཏུ་ཁྱབ་མེད་ཀྱི་བར་མཛད་དོ། །རིགས་ཊིཀ་གཉིས་ཀར་ངེས་པའི་
ལས་ལམ་བསགས་པ་ཡོད་པའི་ཕྱིར། ཞེས་རྩོད་པ་ལ་རྟགས་ལ་དོན་
དམ་དུ་མ་གྲུབ་པ་དང་། ཀུན་རྫོབ་ཏུ་ཁྱབ་མེད་ཀྱི་ལན་མཛད་དོ། །
ལམ་བཞི་བ་ནི་རྨི་ལམ་དུ་ཕྱིན་དྲུག་སྒོམ་ཞིང་དགེ་བ་བྱང་ཆུབ་བསྔོ་
ཞིང་ཚོགས་གཉིས་རྫོགས་པ་ཡོད་པར་ཐལ། རྨི་ལམ་གྱི་ལས་ངེས་
པའི་ལས་ལམ་ཡོད་པའི་ཕྱིར། འདོད་ན་ཧ་ཅང་ཐལ་ཏེ་རྨི་ལམ་ཀྱི་
ལས་ལམ་ཡང་ཀུན་རྫོབ་ཏུ་མ་གྲུབ་པའི་ཕྱིར། ཞེས་བརྩད་པ་རབ་
འབྱོར་ཀླན་ཀ་གཉིས་པའི་སྐབས་སུ་ཀླན་ཀ་བཞི་བའི་སུན་འབྱིན་སྔ་
མ་འདི་ལ་དོན་དམ་དུ་རྟགས་མ་གྲུབ་པ་དང་ཀུན་རྫོབ་ཏུ་འདོད་ལན་
དོན་གྱིས་བཏབ་ཟིན་པ་དང་སུན་འབྱིན་གཉིས་པ་ལའང་དོན་དམ་དུ་
ཁྱབ་མེད་དང་ཀུན་རྫོབ་ཏུ་རྟགས་མ་གྲུབ་ཀྱི་ལན་དོན་གྱིས་བཏབ་
ཟིན་པས་དངོས་སུ་ལན་མ་བཏབ་པ་དང་། དགོས་པ་ནི་བསྟན་པ་
འདིའི་གདུལ་བྱ་ལ་ལྡན་གྱིས་ལན་གྱི་དོགས་པ་སེལ་བ་དང་མ་འོངས་
594



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པའི་གདུལ་བྱའི་དོགས་པ་སེལ་བ་ལ་མ་འོངས་པའི་སངས་རྒྱས་རྣམས་
བརྒྱུད་མར་འབྱུང་བའི་དོན་ཡོད་པའི་དེའོ། །བྱམས་པས་ཀྱང་སྲིད་
ཞི་མཉམ་ཉིད་ཀྱི་སྐབས་སུ་སྔར་ལྟར་དོན་ཀྱི་ལན་མཛད་ཟིན་པས་
དངོས་སུ་མ་མཛད་པ་དང་དགོས་པ་ཡང་སྔར་ལྟར་རོ། །དབལ་མང་
སོགས་ཀྱིས་ཀླན་ཀ་བཞིའི་སྐབས་སུ་འདིའི་གདུལ་བྱའི་རྩོད་ལན་ལས་
གྲུབ་མཐའ་གོང་འོག་གི་རྩོད་ལན་མིན་ཟེར། མགོ་མཚུངས་གྱི་རྩོད་
པ་རྩོད་ལན་བྱེད་ཚུལ་དབུ་མ་བ་ན་རེ། ཉན་ཐོས་སྡེ་གཉིས་སྔ་་
རབས་པ་ལ་ཁྱེད་རང་ལུགས་ལ་ཡང་དགེ་སྡིག་གི་ལས་སོགས་མེད་
པར་ཐལ། བསག་བྱ་གསོག་བྱེད་བསགས་པ་སོགས་ཀྱི་ལས་འབྲས་
འཁོར་གསུམ་པོ་ཆ་དང་ཆ་ཅན་དག་ཁྱེད་རང་ལ་གྲགས་པའི་བཅོམ་
གཞིག་ དང་ བྲལ་ པའི་ དོན་ དམ་ དུ་ མེད་ པའི་ ཕྱིར། དེར་ ཐལ།
བསད་བྱའི་སྲོག་སོགས་འཇིག་པ་ཕྱིས་འབྱུང་གི་རྒྱུ་ལ་ལྟོས་པ་མེད་
པའི་སྐད་ཅིག་མ་ཡིན་པའི་ཕྱིར་དང༌། བསད་བྱ་བརྐུ་བྱ་སོགས་
འཇིག་པ་ལས་ཀྱི་དབང་ཡིན་པའི་ཕྱིར་ཞེས་ཡུལ་ཀྱི་ཆ་ནས་བཀག་པ་
ལ་དེ་གཉིས་པ་དོན་དེ་འདྲའི་དོན་དམ་དུ་ལམ་དེ་དག་མེད་ཀྱང་་་
ཚོགས་པ་དང་རྒྱུན་གྱི་སྒོ་ནས་ལམ་དེ་དག་ཀུན་རྫོབ་ཏུ་ཡོད་དོ། །ཉེས་
སྤོང་གི་ལན་བྱེད་དོ། ། དེ་ལ་དབུ་མ་བ་ན་རེ། ངེད་ཀྱི་ལུགས་ལ་
ཡང་ཆོས་ཐམས་ཅད་བློ་དོན་དམ་པའི་ངོར་དོན་དམ་པར་མེད་པ་རྨི་
ལམ་དང་འདྲ་ཡང་ཀུན་རྫོབ་ཏུ་ལས་འབྲས་དག་ཡོད་དོ་ཞེས་མགོ་
མཚུངས་ཀྱི་ལན་མཛད་དོ། །ཡུལ་ཅན་གྱི་ཆ་ནས་ཀྱང་མགོ་མཚུངས་
595



བྱང་ཆུབ་ལོ་མ་དཔེ་ཚོགས།
ཀྱི་རྩོད་ལན་བྱེད་ཚུལ་དབུ་མ་བ་ན་རེ། ཁྱོད་དངོས་སྨྲ་བ་དག་གི་
ལུགས་ལ་ཡང་ལས་འབྲས་མེད་པར་ཐལ། བསག་བྱ་གསོག་བྱེད་
བསགས་པ་སོགས་ལས་འབྲས་ཀྱི་འཁོར་གསུམ་མམ་ཆ་དང་ཆ་ཅན་
དག་བློ་དོན་དམ་པ་མངོན་སུམ་ཚད་མའི་ངོ་བོར་ མེད་པའི་ཕྱིར།
ཞེས་རྩོད་པ་ལ་དངོས་སྨྲ་བ་དག་ན་རེ། བློ་དོན་དམ་པ་མངོན་སུམ་
ཚད་མའི་ངོ་བོར་དེ་དག་མེད་ཀྱང་བློ་ཀུན་རྫོབ་པ་རྟོག་པའི་ངོ་བོར་
ཡོད་པའི་སྐྱོན་མེད་ཅེས་ཉེས་སྤོང་གི་ལན་བྱེད་པ་དང་། དབུ་མ་བ་
ན་རེ། ངེད་ཀྱི་ལུགས་ལ་འང་ལས་འབྲས་སོགས་དོན་དམ་པར་
དཔྱོད་བྱེད་ཀྱི་རིགས་ཤེས་ཀྱི་ངོ་བོར་མེད་ཀྱང་ཀུན་རྫོབ་དཔྱོད་བྱེད་
ཀྱི་རིགས་ཤེས་ཀྱི་ངོ་བོར་ཡོད་པས་སྐྱོན་མེད་པ་དང་། ཁྱེད་ཅག་གི་
ལུགས་ལ་རྨི་ལམ་གྱི་ལས་ལ་རྗེས་སུ་མངོན་ཞེན་གྱིས་གསོས་བཏབ་
པས་འབྲས་བུ་འབྱིན་པའི་དཔེ་མ་ངེས་པ་བཞིན་ངེད་ཀྱི་ལུགས་ལའ་
མཚུངས་སོ་ཞེས་མགོ་མཚུངས་ཀྱི་ལན་མཛད་དོ། །ཀླན་ཀ་གཉིས་པ་
ལ་ལས་འབྲས་དོན་དམ་དུ་ཐལ་བས་ཞེས་གསུངས་པ་ཡང་སྔ་མ་དང་
དོན་གཅིག་ཏུ་བབས་སོ། །སངས་རྒྱས་ལ་ཀུན་སློང་གི་རྟོག་པ་མེད་
པས་ལས་གསར་བསགས་མེད་དོ། །གཞུང་རྣམས་སུ་ཉན་ཐོས་སྡེ་བ་
རང་ལ་དཔེ་མ་ངེས་པར་གསུངས་པ་དང་རྩ་བར་རྨི་ལམ་ན་ཡང་ཆོས་
རྣམས་ཀུན་ཞེས་པ་ནས་རྣམ་པ་བཅུ་གཉིས་དག་ཏུ་བཞེད་ཅེས་དང་།
སུམ་བརྒྱ་བ་ལས་མི་ཤི་རྨི་ལམ་མ་གཏོགས་ཞེས་དང་མཛོད་སྡོམ་ལས་
འོན་ཀྱང་ལུས་ཀྱིས་རྫུན་དང་ཡིད་ཙམ་གྱི། སྲོག་གཅོད་བཅོལ་་་་
596



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
རྫོགས་ཡོད་ཕྱིར་ཞིབ་ཆ་དགོས། ། ཞེས་དང༌། བསྡུས་དོན་ལས།
རོང་སྟོན་དེར་སྡིག་པ་གསོག་ན་ཕམ་པ་ཡང་། འབྱུང་ཞེས་རྩོད་དེ་
བཅས་ དབང་ དགོངས་ སོགས་ ཀྱི་ རང༌ རེས་ ལྟར་ ལ་ མཛད་ དོ། །
གསུངས་སྟེ་བྱེ་སྨྲ་མ་གཏོགས་རང་སྡེ་ཀུན་གྱི་ལུགས་ལ་རྨི་ལམ་གྱི་ལས་
ལ་སྒོ་གསུམ་གྱི་དགེ་མི་དགེ་ལུང་མ་བསྟན་གྱི་ལས་དག་ཡོད་དོ། །འོན་
ཀྱང་རྨི་ལམ་གྱི་ལས་ལ་ལམ་ཡོངས་སུ་རྫོགས་པའི་སྒོ་གསུམ་གྱི་ངེས་
པའི་ལས་ཡོད་པར་ཁས་ལེན་པ་ཐལ་རང་ཐུན་མོང་བའི་ཁྱད་ཆོས་
ཡིན་པར་ཀུན་མཁྱེན་ཡབ་སྲས་སོགས་ཀྱི་དགོངས་པ་ཡིན་པས་ལུང་
རིགས་བང་མཛོད་སོགས་ཀྱི་གསུངས་ཚུལ་ནི་གཙོ་ཆེ་བ་ལ་དགོངས་
ཞེས་ཞིབ་ཆ་བྱ་དགོས་སོ། ། རྨི་ལམ་ལས་ལ་ས་སྡེ་སོགས་སུ་བྱས་་་
བསགས་ཚང་བའི་ལས་གསུངས་པས་གནོད་འཇོམས་ཆུང་ངུ་དང་
གསེར་སྡོམ་ལས་སད་རྨིའི་ལས་གཉིས་དམིགས་ཡུལ་ཡོད་མེད་ཀྱིས་
སྟོབས་ཆེ་ཆུང་ བཤད་ པ་ མི་ འཐད་ པར་ གསེར་ འཕྲེང་ ལྟར་ དང་།
སྐབས་འདིར་འཕགས་སེང་རྣལ་འབྱོར་སྤྱོད་པའི་རང་རྒྱུད་པ་ཡིན་པ་
དང་འདྲ་པས་འཕགས་སེང་དེ་གཉིས་ལུགས་ལ་ཡུལ་ཡུལ་ཅན་ལ་ཡང་
ལོག་སྡོམ་དགག་གསེར་སྡོམ་ལས་མི་འཐད་ཟེར་བ་མི་འཐད་པ་དང་།
རྣམ་བཤད་དང་སྟོང་མཐུན་ལྟར་དེ་གཉིས་ཐལ་འགྱུར་བའི་ལུགས་ལ་
ཐལ་འགྱུར་བ་ཡིན། དེའི་དབང་དུ་བྱས་ན་ཡང་འཇིག་རྟེན་རང་
འགའ་བའི་ངོ་བོར་ཡུལ་ཡུལ་ཅན་ལ་ཡང་ལོག་མི་འབྱེད་ཟེར་བ་མི་
འཐད་དོ། །འོན་ཀྱང་སྔར་གྱི་རྨི་ལམ་ལས་ཕལ་བའི་དབང་དུ་བྱས་ལ་
597



བྱང་ཆུབ་ལོ་མ་དཔེ་ཚོགས།
གང་ཟག་ཁྱད་པར་ཅན་གྱི་ཐོས་བསམ་གྱི་ངོ་བོར་གྱུར་པའི་གཞལ་བྱ་
ཅན་གྱི་རྨི་ལམ་ལས་ཡོད་པ་རྩ་མདོ་འགྲེལ་སོགས་ཀྱི་དགོངས་པ་ཡིན་
ཀྱང་སྒྱུ་མའི་རྟ་མཐོང་བའི་སེམས་ཅན་གྱི་མིག་ཤེས་ཚད་མ་ཡོད་མི་
དགོས་ཏེ། སངས་རྒྱས་འཕགས་པ་ལའང་གཞན་སྣང་གིས་སྣང་
དགོས་པ་དང་དེ་སྣང་ཞེན་ལྟ་བུ་གསུངས་ཚུལ་དེའི་ཕྱིར། གསེར་
འཕྲེང་ལས་ཉེས་མཚུངས་ཀྱི་ལན་གྱི་དེ་མགོ་མཚུངས་པར་འགྱུར་་་་
གསུངས་པ་དངོས་སུ་དོན་སྨྲ་ལ། དབུ་བའི་ཉེས་པ་མགོ་མཚུངས་སུ་
ཐལ་བ་འཕངས་པའི་ཐལ་འགྱུར་དེ་གསེར་ཕྲེང་སྡོམ་ལས་དངོས་སུ་
ཉེས་སྤོངས་ཀྱི་ལན་མཛད་ཟེར་བ་ལ་སྡོམ་དགག་ལས་དེ་མགོ་མཚུངས་
ཀྱི་ཐལ་བ་རྩོད་པས་ཉེས་མཚུངས་ཀྱི་ལན་མིན་ཟེར་བ་སོགས་མི་་་༌་
རིགས་སོ། །གསེར་ཕྲེང་དུ་དེ་ཅིའི་ཕྱིར་ཁྱེད་ཀྱི་ཐལ་བས་མི་གནོད་ཅེ་
ན་ཞེས་པའི་རྩ་བ་མ་དག་སྟེ། གཞན་དུ་ན་མ་འབྲེལ་བས་སོ། །འོག་
ཏུ་དཔེ་མ་གྲུབ་པས་སོ། ། དེ་ལྟར་འབྲེལ་ན་ཞེས་པའང་དེ་ཇི་ལྟར་
འབྲེལ་ན་ཞེས་པའི་ཡིག་ནོར་ཡིན་ཏེ་གཞན་དུ་ན་གོང་འོག་མ་འབྲེལ་
བས་སོ། །དེ་ཉིད་ལས་འགྲེལ་བར་རྒྱུན་འཇུག་པ་ཞེས་པའི་འཇུག་པ་
ཞབས་ཀྱུ་ཡིན་ནོ། །དཔེ་མ་གྲུབ་ཟེར་བ་དཔེ་མེད་པའི་དོན་མ་ཡིན་
_པར་རྨི་ལམ་གྱི་ལས་ལ་བྱས་བསགས་ཚང་བའི་དངོས་སུ་ཡོངས་སུ་
རྫོགས་ པའི་ལས་མེད་པའི་དཔེ་ཡང་དག་ཏུ་མ་གྲུབ་ཅེས་པའོ། །
གསེར་འཕྲེང་ལས་དོན་སྨྲ་ལ་སད་དུས་སུ་མངོན་ཞེན་གྱིས་རྨི་ལམ་
ལས་ལ་གསོལ་བཏབ་པའི་གསོས་འདེབས་བྱེད་མ་འོངས་པ་དེ་ལས་
598



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འདས་པའི་རྒྱུར་མི་འགྱུར་སྟེ་དེས་བཞག་པའི་བག་ཆགས་ལ་གསོས་
བཏབ་པའི་ཕྱིར་གསུངས་སོ། །གསེར་ཕྲེང་ལས་འགྲེལ་བ་སོགས་ཀྱི་
ཀླན་ཀ་དང་བོའི་ལན་དཔེ་ཉི་ཁྲི་དང་བརྒྱད་སྟོང་བའི་ཀླན་ཀ་གཉིས་
ཀྱི་ལན་དོན་གྱིས་བསྟན་པར་གསུངས་པས་ཀླན་ཀ་ཕྱི་མ་གཉིས་ལའང་
ལན་བཏབ་པས་སྡོམ་དགག་ལས། ཤ་རིའི་བུ་དང་རབ་འབྱོར་་་
སོགས་ཀྱིས་གདུལ་བྱའི་དབང་གིས་རང་རང་ལ་དོགས་པ་ཁོངས་་་
བསླངས་ཀྱི་རྩོད་པ་དང་ལན་བྱ་མི་རིགས་ཟེར་བ་ལྟར་རོ། །རྟོག་སྣང་
ལ་སྔར་ལྟར་ཞིབ་ཆ་དགོས་སོ། །ཉི་སྣང་ལེ་བརྒྱུད་མར་བྱང་ཕྱོགས་སྡེ་
ཚན་བདུན་དང་རྣམ་ཐར་གསུམ་སྟེ་བཅུ་ལ་ཐབས་མཁས་སྦྱོར་བཅུ་
སྦྱར་བ་དང་ད་ལྟའི་ལེ་མང་དུ་མཐར་གནས་དགུ་དང་སྟོབས་དང་མ་
འདྲེས་པ་སོགས་གཅིག་བྱས་པའི་བཅུ་ལ་སྦྱོར། མྱང་འདས་རྒྱ་ནག་
མ་ལས་ཚུལ་ཁྲིམས་འཆལ་བ་རྣམས་དང་ཆོས་ལ་སུན་འབྱིན་བྱེད་པ་
རྣམས་ནི་ཚར་བཅད་པར་ངས་གནང་ངོ༌། །དེ་ཚར་མི་གཅོད་པ་
རྣམས་ནི་ང་ཡི་བསྟན་ལས་རིང་བར་འགྱུར་རོ། དེ་དག་ཚར་གཅོད་
བྱེད་པ་རྣམས་ང་ཡི་ཉན་ཐོས་ཡིན་ཞེས་དང༌། །ཏིང་ངེ་འཛིན་རྒྱལ་བོ་
ལས། གང་དག་བསྟན་པ་འཇིག་ཚེ་བཏང་སྙོམས་གནས། ། དེ་
ཡིས་རྒྱལ་ལ་བཀུར་སྟི་བྱས་པ་མིན། །འདྲེན་པ་དག་ལ་རི་མོ་དེས་མ་
བྱས། །ཞེས་སོགས་ཀྱིས་ལོག་བཤད་མཐོང་བཞིན་དུ་དགོས་མེད་དུ་
མ་བཀག་ན་དེ་ཡིས་རྒྱལ་བ་ཡབ་སྲས་དང་བཅས་པ་མི་མཉེས་པར་
བྱས་པ་དང་ཚེ་རབས་ཕྱི་མ་རྣམས་སུ་བསྟན་པ་དང་བསྟན་འཛིན་
599



བྱང་ཆུབ་ལོ་མ་དཔེ་ཚོགས།
རྣམས་དང་འཕྲད་པར་མི་འགྱུར་བ་དང་ཀུན་སློང་རྣམ་པར་དག་པས་
དགག་བཞག་རྣམ་དག་བྱས་པས་རྒྱལ་བ་སྲས་དང་བཅས་པ་ལ་མཆོད་
སྦྱིན་མཆོག་ཏུ་བྱས་པ་དང་བསྟན་པ་འཛིན་པའི་མཆོག་ཏུ་འགྱུར་བར་
གསུངས་པ་དང༌། རྒྱལ་བ་གཉིས་པའི་ཞལ་ནས་ཀྱང་། བདག་གི་
འཆད་རྩོད་རྩོམ་པ་སེངྒེའི་སྒྲས་ནས་མི་ནུབ་བསྟན་པའི་རྒྱུ་མཚན་
འཛིན་པར་ཤོག་ཅེས་གསུངས་པས་བདག་གིས་ཀྱང་དགག་བཞག་
བྱས་སོ། །རྨི་ལམ་གྱི་ཤེས་པ་ལ་བདེན་ཞེན་རྣམ་ཅན་གྱི་ཞི་ལྷག་ཟུང་
འབྲེལ་མེད་ཀྱང་རྟོགས་རིགས་དྲུག་སོགས་ཡོད་དོ། །ཐེག་ཆེན་རིགས་
ངེས་ཀྱི་བདུད་བཞི་རགས་པ་ལས་ཕྱི་ནང་གི་འཁོར་བ་སོགས་སྤང་བ་
དེ་དག་ལ་དམིགས་པའི་ཉོན་མོངས་སྤང་བ་དག་དུས་མཉམ་པས་ས་
དང་བོ་ལས་ཉན་ཐོས་གྱི་སྐྱེ་འཆི་སྤང་བ་བདུད་བཞི་རགས་པ་ལས་
འདའ་ཚུལ་གསུངས་པ་སོགས་ལ་སླར་ལས་ཉན་ཐོས་གྱི་སྐྱེ་འཆི་དང་
བདུད་བཞི་རགས་པ་མངོན་དུ་གྱུར་རྒྱུ་མེད་པའི་དོན་ལས་གཏན་
སྤངས་སུ་གསུངས་པ་མིན་ནོ། །ལས་ཉོན་གྱིས་དབང་མེད་པར་འཆི་
བའི་བྱང་སེམས་དང་ཐེག་དམན་འཕགས་པ་ཡོད་པར་གྲུབ་མཐའ་
ཆེན་པོ་སོགས་སུ་གསལ་ལོ། །ཐེག་ཆེན་སྒོམ་ལམ་པ་ལ་ལས་ཉོན་གྱིས་
སྐྱེ་བ་བླང་བ་མེད་ཟེར་དགོས་སོ། །འོན་ཀྱང་རྟག་ཏུ་ངུ་ལྟ་བུ་ལ་
དམིགས་བསལ་བྱེད་དགོས་སོ། །དེས་ན་རོང་ཊིཀ་པས་བྱང་སེམས་
རིགས་ངེས་མཐོང་ལམ་ནས་ཉོན་མོངས་དང་འཆི་བདག་གི་བདུད་
ལས་འདའ་ཟེར་བ་ཡང་མི་འཐད་དོ། །ས་བརྒྱད་པ་ནས་ཉོན་མོངས་
600



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མངོན་གྱུར་མེད་པ་དང༌། རྡོ་རྗེ་ལུས་དང་ཚེ་ལ་དབང་བ་རྗེས་་་
མཐུན་པ་ཐོབ་པས་བདུད་བཞི་རགས་པ་ལས་འདས། དགའ་རབ་
དབང་ཕྱུག་དང་ངན་འགྲོ་བ་རྫས་རྒྱུན་མི་འཆད་ཀྱང་རིགས་འདྲའི་
རྗེས་རྒྱུན་འཆད་པ་ཡོད་ པ་དང་ སྤང་བྱིར་ཁས་ལེན་དགོས་སོ། །
སེམས་ཅན་ཡིན་ན་འབྲས་བུ་དང་སྤང་བྱའི་ཆ་ནས་ངོ་བོ་གཅིག་ལ་
ལྡོག་པ་ཐ་དད་དུ་བྱེད་པའི་སྲིད་ཞིའི་མཉམ་ཉིད་ཀྱི་སྦྱོར་བ་དང་ཞིང་
དགེ་སྦྱོར་བ་དང་ཐབས་མཁས་སྦྱོར་བ་དག་ཐོབ་པ་ལས་སྐུ་བཞི་ཡེ་
ཤེས་ ལྔ་ ལྡན་ གྱི་གོ་འཕང་ ཐོབ་ ངེས་ ཡིན་ པས་ ཁྱབ་ བོ། ། སྨྲས་ པ།
གསལ་གསལ་ལུང་རིགས་རལ་གྲི་རྣོན་པོ་ཡིས། །ཟབ་ཟབ་སོམ་ཉིའི་
འཆིང་བ་ཀུན་བཅད་ཚེ། །མང་མང་དྲག་ཞན་མགོ་ལྕོག་ལྡེམ་བཞིན་
དུ། །སྙན་སྙན་མགྲིན་པའི་གླུ་དབྱངས་སྒྲོགས་འདི་ཅི། །དྲི་མེད་ལུང་
དང་རིགས་པའི་ཁྱུ་ཚོགས་ཀྱིས། ། དྲི་མེད་སྐལ་བཟང་གསེར་ལྡན་
གཞིར་དྲངས་ནས། །ཚིག་ཞེན་བྱེ་མའི་རི་བོ་སྙིལ་བ་སུ། ། མ་རྨད་
བསོད་ནམས་བཟང་བོའི་བྱིན་མཐུ་ཡིས། ། ཐོས་བསམ་བཀྲ་ཤིས་་་
གཡས་སུ་འཁྱིལ་བ་མཚར། །འཁྲུལ་བའི་གདུང་སེལ་བསིལ་བའི་ཆར་
རྒྱུན་དེ། ། ཅུང་ཟད་མྱོང་པའི་འབྲས་བུ་འདི་དག་གོ། འདིར་་་་
འབད་ལས་བྱུང་དྲི་བཞོན་བཟང་བོ་ཡིས། ། ཕྱོགས་ཀུན་ས་འཛིན་བུ་
མོའི་ལྟོ་བ་རུ། །གདུང་བ་ཀུན་འཕྲོག་རྒྱལ་བསྟན་རི་བོང་འཛིན། །
དགེ་ལེགས་བསིལ་ཟེར་རྩེ་དགས་རོལ་གྱུར་ཅིག།
ཀུན་མཁྱེན་དགོངས་དོན་རབ་ཏུ་གསལ་བའི་སྐབས་བཞི་བའི་
601



བྱང་ཆུབ་ལོ་མ་དཔེ་ཚོགས།
ཟུར་རྒྱན་རྟ་ལྗང་དབང་བོ་ཞེས་བྱ་འདི་ནི་རྣམ་དཔྱོད་མཆོག་ཏུ་་་
ཡངས་པའི་དགེ་བཤེས་འཕྲིན་ལས་རྒྱ་མཚོས་བསྐུལ་ངོར་ཁྱབ་བདག་
འཁོར་ལོའི་མགོན་པོ་གྲུབ་དབང་བཞད་པའི་རྡོ་རྗེའི་རང་གཟུགས་རྗེ་
བཙུན་སྐལ་བཟང་ཐུབ་བསྟན་དབང་ཕྱུག་དཔལ་བཟང་བོའི་སློབ་བུ་
ཡོངས་ཀྱིས་ཐ་ཤལ་ནོག་ཆུང་ཐུབ་བསྟན་ཞེས་པས་རབ་བྱུང་བཅོ་ལྔ་
བའི་ཀུན་དགའ་ལོའི་ཆོ་འཕྲུལ་ཟླ་བའི་ཡར་ཚེས་བཅོ་ལྔའི་ཉིན་རྒྱལ་
བའི་ལུང་གིས་ཟིན་པའི་དཔལ་ལྡན་བཀྲ་ཤིས་འཁྱིལ་ནས་མཇུག་
རྫོགས་པར་བྲིས་སོ། །སརྦ་མངྒ་ལཾ། །
602



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
༄༅། །དགེ་བའི་བཤེས་གཉེན་ཆེན་པོ་དམུ་དགེ་ཐུབ་
བསྟན་རྒྱ་མཚོའི་རྟེན་འབྲེལ་བཞུགས་སོ། །
ཞི་བ་མཆོག་གི་སྒོ་གཅིག་པུ་ཞེས་པ་རང་རྒྱུད་པ་གཉིས་ལས་གཞན་ལ་
སྦྱོར་མི་རུང་སྟེ། མཛོད་ཀྱི་རྗེས་འབྲང་གི་ཉན་ཐོས་སྡེ་བའི་ལུགས་
ལ་འཁོར་རྩ་དྲུག་དང་ཞི་སྒོ་གསུམ་དང་། རིགས་པའི་རྗེས་འབྲང་
གི་མདོ་སྡེ་བས་འཁོར་རྩ་གཅིག་དང་ཞི་སྒོ་གསུམ། སེམས་ཙམ་པ་
གཉིས་མདོ་སྡེ་སྤྱོད་པའི་རང་རྒྱུད་པ་གསུམ་གྱིས་འཁོར་རྩ་གཉིས་དང་
ཞི་སྒོ་གསུམ། རྣལ་འབྱོར་སྤྱོད་པའི་རང་རྒྱུད་པས་འཁོར་རྩ་གསུམ་
དང་ཞི་སྒོ་གསུམ། ཐལ་འགྱུར་བས་འཁོར་རྩ་གཅིག་ཞི་སྒོ་གཅིག་
དང་གསུམ་འདོད་པའོ། །འདིའི་ལུགས་ལ་བདག་འཛིན་རགས་པར་
གྱུར་པའི་ལྷན་སྐྱེས་ཀྱི་མ་རིག་པ་དེ་འཁོར་རྩ་ལ་མ་བཞག་པས་ཤེས་
སོ། །བདག་མེད་ཡུལ་ཞི་སྒོ་ལ་བཞག་ནས་དེ་ལས་གཞན་པའི་ཡུལ་ཞི་
སྒོ་གཉིས་པ་མེད་པར་རང་སྡེ་ཀུན་གྱིས་འདོད། དེ་ནས་སེངྒེ་སོགས་
རྐང་བ་གཉིས་སྦྱིན་པ་ལ་སོགས་ཞེས་པ་ལས་དང་རྟེན་ཅིང་འབྲེལ་
འབྱུང་སོགས་རྐང་བ་སྔ་མ་གཉིས་དང་མདོ་ལས་སོ། །སློབ་པའི་དོན་
དམ་སེམས་བསྐྱེད་ལ་རང་དང་མཚུངས་ལྡན་གྱི་གོ་སྒྲུབ་སོ་དྲུག་ཡོད་
པས་ཁྱབ་པ་ནི་རྩ་འགྲེལ་ཀུན་གྱིས་ཤེས་ལ། རྫས་མཚུངས་མི་ཉམས་
603.



བྱང་ཆུབ་ལོ་མ་དཔེ་ཚོགས།
པ་ནི་རྫས་རྒྱུན་མི་འདྲ་བའི་སེམས་བྱུང་རེ་རེ་བ་ལས་འཁོར་དུ་མི་
འབྱུང་བ་རེད། བསམ་གཏན་དང་ཟག་མེད་ཀྱི་སྤོང་བདུན་དུ་གྱུར་
པའི་སེམས་ལའང་དེ་ལྟར་རོ། །གོ་སྒྲུབ་དྲུག་འགལ་ལ་ཕྱིན་དྲུག་ཡིན་
ཁྱབ་མཉམ་ཡིན་ནོ། །དབུ་སེམས་ཀུན་གྱི་ལུགས་ལ་རིགས་ངེས་ཐེག་
ཆེན་ མཐོང་ལམ་ནས་འགོག་སྙོམས་ ཐོབ་སྟེ། གསེར་ཕྲེང་ལས།
སེངྒེ་རྣམ་བསྒྱིངས་གཉིས་གསུངས་ནས་མདོ་བསྟན་ཆོས་ཀྱི་དགོངས་
པའོ། །ཞེསདང་། རྟོགས་དཀའི་སྣང་བ་ལས། སྔ་མ་ནི་རྟེན་་
འབྲེལ་ རྟོགས་ པའི་ སྦྱོར་ བ་ ཡིན་ ཞེས་ དང༌། རྣམ་ བཤད་ ལས།
མདོ་ནི་དེ་རྣམ་པར་ཐར་བ་བརྒྱད་པོ་དེ་དག་དང་གནས་སྙོམས་པར་
འཇུག་པའོ། །ཞེས་དང་། ལྔ་བའི་མཐའ་དཔྱོད་ལས། རིགས་
ངེས་མཐོང་ལམ་པའི་རྒྱུད་ཀྱི་སེངྒེ་རྣམ་བསྒྱིངས་ཀྱི་མཐར་གནས་་་
སྙོམས་ འཇུག་ དགུ་ ཡོད་ པར་ མདོ་ དང༌ རྩ་ བས་ བསྒྲུབ་ པའི་ ཕྱིར།
ཀུན་བཏུས་དར་ཊིཀ་འཇུག་པ་སོགས་ཀྱི་དེ་ཅི་ཞེ་ན། བཞི་བའི་
མཐའ་དཔྱོད་ལྟར་དབུ་སེམས་ཀུན་གྱི་ལུགས་ལ་ཞིབ་ཆ་དེ་ལྟར་རོ། །
གཞན་དུ་ན་སེངྒེ་རྣམ་བསྒྱིངས་དང་བོའི་རྩ་བ་དང་མདོ་སྦྱར་ཚུལ་
མེད་པར་ཐལ་ལོ། ། གསེར་ཕྲེང་དུ་འདི་རྗེས་ཐོབ་ཡིན་པས་དེས་་་་
མཚོན་ནས་མཐོང་བརྩེ་བསྟན་པར་བཞེད་སོགས་ཀྱི་དོན་ནི། བྱང་
ཡེ་སོགས་ཀྱིས་སྦྱིན་པ་ལ་སོགས་རེ་རེ་ནི་ཞེས་པས་གོ་སྒྲུབ་དྲུག་གི་
བདག་ཉིད་ཅན་གྱི་སྡུག་བསྔལ་ཆོས་བཟོད་བསྟན་པ་མིན་པར་བཞེད་
ཀྱང་། རང་ལུགས་ལ་དེ་འདྲའི་ཆོས་ བཟོད་བསྟན་ཆོག་ཅེས་་་་་
604



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པའོ། །དེ་ཉིད་ལས་འདིའི་རྗེས་ཐོབ་སྒོམ་ལམ་དུ་ཤེར་སྒྲོན་ལས་་་
སོགས་ཀྱི་དོན་རྩ་བར་རྟེན་ཅིང་འབྲེལ་འབྱུང་ལུགས་མཐུན་དང་།
ཞེས་པའི་རྗེས་ཐོབ་མཐོང་ལམ་མཉམ་བཞག་ལས་ལངས་པའི་མཐོང་
ལམ་མ་ཡིན་པར་བུདྷ་ཤྲཱི་དང་བྱང་ཡེ་སོགས་ཀྱི་བཤད་པ་མཛོད་རྩ་
འགྲེལ་སོགས་དང་མཐུན་པ་ཙམ་ལས་རང་ལུགས་ལ་དེ་ལྟར་མི་རུང་
ཞེས་པའོ། །འོན་ཀྱང་མཛོད་ལུགས་ལ་བྱང་སེམས་སྒོམ་ལམ་བའི་དེ་
འདྲའི་རྗེས་ཐོབ་མེད་དོ། ། གསེར་ཕྲེང་ལུགས་ལ་ལམ་རྐྱང་བར་མི་
རིགས་ཏེ། རྣམ་བཤད་མཐའ་དཔྱོད་ལས་ལམ་རྐྱང་བའི་ལོག་རྟོག་ ་
འགོག་བྱེད་ཀྱི་ལུང་རིགས་རྣམས་དང༌། གསེར་ཕྲེང་དུ་ཐམས་ཅད་
མཁྱེན་པ་ཉིད་གསུམ་གྱིས་དོན་བརྒྱུད་བསྡུས་ལ་ཞེས་པ་རང་ཡིན་པའི་
བསྡུ་ཚུལ་དང་དེའི་སྐབས་དང་བོར་མི་ཟློས་སོ་ཞེས་འཕགས་པས་
གསུངས་པ་ལྟར་སློབ་དཔོན་གྱིས་བཀོད་དོ། །
བཞི་བར། གཞི་ཤེས་ཙམ་གྱི་ལྡོག་པ་ནི་ཁྱད་པར་དུ་འཕགས་
གཞི་ཉན་རང་ལ་ཡང་ཡོད་པས་ཞེས་དང་། དེས་ན། འཕགས་
པའི་དགོངས་པ་ཡང་སློབ་དཔོན་གྱི་འདི་ངེས་པར་ཡིན་ཏེ། ཞེས་
དང་། སྤྱི་དང་སོ་སོའི་ཟློས་པ་སྤངས་པས་ཆོག་པའི་ཕྱིར། ཕྱོགས་
འདི་ལ་འཕགས་པའི་རྗེས་སུ་འབྲང་ན་འཐད་དོ། །ཞེས་དང༌། ལྔ་
བར་ཚིག་གསལ་ཨ་ཧྥུ་སློབ་དཔོན་སོགས་ཀྱིས་དྲུག་ཚན་དྲུག་གི་མཐོང་
རྩེ་ངོས་འཛིན་མི་འདྲ་བར་གསུངས་པ་དང༌། བརྒྱད་པར་ཡང་བརྒྱ་
ཞེ་བཞི་མཐའི་དང་མི་བསྡུས་པའི་མཁྱེན་པ་གཉིས་དང་ནས་སྔར་རྣམ་
605



བྱང་ཆུབ་ལོ་མ་དཔེ་ཚོགས།
ཀུན་དང་རྣམ་མཁྱེན་དུ་བཤད་པ་ལྟར་གཟུང་ཞིང་ཞེས་དང་། གཞི་
ཤེས་སྔར་བཤད་པ་དེ་དག་ཀྱང་འདིའི་ཡོན་ཏན་གྱི་སྡེ་ཡིན་ནོ། །ཞེས་
སོགས་གསུངས་པ་དེའི་ཕྱིར། འོ་ན་དེར་ཐེག་ཆེན་ལ་གཞི་ཤེས་མེད་
པ་ལྟ་བུ་གསུངས་པ་དང༌། ཟློས་སྤོང་དུ་སློབ་དཔོན་རང་ལུགས་
ལམ་རྐྱང་བ་ལྟ་བུར་གསུངས་པ་ཅི་ཞེ་ན། རིམ་བཞིན་རྣམ་གཞག་
རྟེན་གྱི་དབང་དུ་བྱས་ནས་གསུངས་པ་དང་ལམ་རྐྱང་བར་འདོད་པ་
འགས་སློབ་དཔོན་གྱི་དགོངས་པ་བྱས་ནས་ཟློས་སྤོང་བྱེད་ཚུལ་་་་་
གསུངས་པ་ཡིན་ནོ། །ཡར་སོང་མར་འོང་སྦྱོར་བ་གཉིས་ལ་གནས་
བཅུ་བདུན་གང་ཡང་བར་དུ་མ་བཅུག་པའི་དངོས་གཞི་ལ་དགུ་འགོག་
པ་སྤེལ་བའི་དངོས་གཞི་ལ་སྤེལ་གཞི་བསམ་གཟུགས་བརྒྱད་དང་སྤེལ་
ཆོས་འགོག་པ་བརྒྱད་དང་། ཁྲི་བརྒྱད་སྟོང་བ་ལྟར་མ་བྱང་བའི་ཚེ་
སྲིད་རྩེའི་ནུད་ཆུང་འཚམས་འཛིན་གྱི་འདོད་སེམས་གཉིས་དང་་་་་
བཅས་པ་ལ་བཅོ་བརྒྱད། བྱང་བའི་ཚེ་ཉི་ཁྲི་ལྟར་སྲིད་རྩེའི་ནུད་
ཆུང་མི་དགོས་པའི་གནས་བཅུ་བདུན། མར་འོང་འདོད་སེམས་
སྤེལ་བ་ལ་སྤེལ་གཞི་འགོག་པ་སོགས་དགུ་སྤེལ་ཆོས་འདོད་སེམས་དགུ་
ཡོད་པས་གནས་བཅོ་བརྒྱད། མཐའ་དཔྱོད་དུ་ཁྱོད་བར་དུ་བརྒྱད་
པར་ནས་འཇུག་པར་བྱེད་ཅེས་པའི་བརྒྱད་ལ་གང་ཡང་བར་དུ་མ་
བཅུག་པའི་དངོས་གཞིའི་བསམ་གཟུགས་བརྒྱད་དང་བོར་མཁན་ནི་
དེའི་འགོག་པའོ། ། རང་གི་སྔོན་དུ་བསམ་གཟུགས་དགུ་བོར་ཞེས་
པའི་དགུ་ལ་སྤེལ་གཞི་སྤེལ་ཆོས་མི་འདྲ་བ་མ་སྤེལ་གོང་གི་དངོས་་ །
606



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གཞིའི་སྙོམས་འཇུག་དགུ་དང་། རྗེས་སུ་བཞི་བོར་ཞེས་པ་ཡར་སོང་
འགོག་པ་སྤེལ་བའི་བསམ་གཏན་དང་བོ་གསུམ་དང་སྤེལ་ཆོས་འགོག་
པ་དང་བཞི་སྟེ། དེ་ཉིད་ལས། ཐོད་རྒལ་ལ་བར་དུ་བོར་བ་དང་
སྤེལ་བ་གང་རུང་གིས་ཆོག་གསུངས་པའི་ཕྱིར། དེ་ལྟར་ན་རྩ་བའི་
གཅིག་རྒྱལ་སོགས་གསུངས་པ་དང་ཇི་ལྟར་མི་འགལ་ཞེ་ན་རྩ་བར་
སྤེལ་གཞི་སྤེལ་ཆོས་གཉིས་ཚོགས་ཅན་ལ་གཅིག་བརྒལ་ནས་བརྒྱད་
བརྒལ་གྱི་རིམ་པ་བསྟན་པ་ཡིན་པས་སྤྱིར་དགུ་བརྒལ་གྱི་ཏིང་ངེ་་་
འཛིན་ལ་རྩ་བས་དངོས་བསྟན་གྱི་བརྒྱད་བརྒྱ་ལ་ཞིག་ཡོད་པའི་ཕྱིར།
གསེར་འཕྲེང་ལས་རྟེན་འབྲེལ་རྟོགས་ཚུལ་མདོ་ལ་མེད་པས་སོ་ཞེས་པ་
ནི་ཚར་ལྔའི་མདོ་ལས། བྱང་ཆེན་ཏིང་ངེ་འཛིན་སེངྒེ་རྣམ་པར་
བསྒྱིངས་པ་དེ་གང་ཞེ་ན། ཞེས་སོགས་ལ་ཡན་ལག་བཅུ་གཉིས་ཕྲུག་
བཞིར་སྒོམ་ཚུལ་དངོས་སུ་མེད་ཅེས་པའོ། །འགོག་པའི་སྙོམས་འཇུག་
དང་འགོག་པའི་རྣམ་ཐར་དོན་གཅིག་ཏུ་རང་སྡེ་བཞི་གས་འདོད།
འགོག་སྙོམས་སེམས་མེད་དུ་བྱེ་སྨྲ་དང་སེམས་ཙམ་ཀུན་བཏུས་པ་དང༌
ལུང་གི་རྗེས་འབྲང་གི་མདོ་སྡེ་བ་དག་གིས་འདོད་ཀྱང་། རྣམ་་་་
འགྲེལ་རྗེས་འབྲང་གི་མདོ་སེམས་དང་ ཐལ་རང་གིས་དེ་ལྟར་མིན་
ནོ། ། མཛོད་ཀྱི་རྗེས་འབྲང་གི་ཉན་ཐོས་སྡེ་གཉིས་དང་སེམས་ཙམ་
ལུགས་ ལ་ འགོག་ སྙོམས་ ལྡན་ མིན་ ཡིན་ ཏེ། གསེར་ ཕྲེང་ ལས།
དོན་སྨྲ་དང་ཐེག་ཆེན་པ་གཉིས་ཀྱང་ལྡན་མིན་འདུ་བྱེད་དུ་འདོད་
དོ། ། ཞེས་གསུངས་པའི་ཕྱིར། རིགས་པའི་རྗེས་འབྲང་གི་མདོ་་
607



བྱང་ཆུབ་ལོ་མ་དཔེ་ཚོགས།
སེམས་དང་ཐལ་རང་དག་གི་ལུགས་ལ་ཡུལ་འགོག་པ་འགོག་སྙོམས་
བཏགས་པ་ཡིན་ཏེ། ཡུལ་ཅན་འགོག་པ་ལ་སྲིད་རྩེའི་དངོས་གཞིས་
ཁྱབ་ སྟེ། རྩ་བར་རྣམ་ཤེས་མིན་པས་རྣམ་ ཤེས་ ཀྱི་ སོགས་དང༌།
བཞི་བའི་མཐའ་དཔྱོད་ལས། ཁྱབ་སྟེ། འདི་རྗེ་རིན་པོ་ཆེའི་
བཞེད་ པ་ སྲས་ མཆོག་ ཟླ་ བྲལ་ གཉིས་ སོགས་ གསུངས་ པའི་ ཕྱིར།
ཐལ་འགྱུར་བའི་ལུགས་ལ་འགོག་སྙོམས་ལ་རང་གི་དགག་བྱ་འཁྲུལ་
སྣང་མངོན་གྱུར་བ་སོགས་བཀག་པའི་མཉམ་བཞག་ཡེ་ཤེས་ཀྱིས་ཁྱབ་
སྟེ། དགོངས་པ་རབ་གསལ་ལས། དེ་ཡང་རེས་འཇོག་པ་སྟེ་་་
མཉམ་བཞག་ལས་ལངས་པ་ན་བག་ཆགས་ཀྱིས་བསླད་པ་ཅན་དུ་
སྐྱེའོ། །ཞེས་གསུངས་པའི་ཕྱིར། དེ་ཉིད་ལས་སངས་རྒྱས་མ་ཐོབ་
ཚུན་ཆད་དུ་མ་རིག་པའི་བག་ཆགས་ཀྱིས་མ་བསླད་པའི་ཤེས་པ་ནི་
འཕེགས་པོ་རྣམས་ཀྱི་མཉམ་བཞག་རྣམ་པར་མི་རྟོག་པའི་ཡེ་ཤེས་མིན་
པ་མེད་ལ། ཞེས་གསུངས་པའི་ཕྱིར། འོན་ཀྱང་མཐོང་སྒོམ་པའི་
རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་བློ་ལྐོག་གྱུར་པ་ལ་གཉིས་
སྣང་གསུམ་གང་ཡང་མེད་པར་སྔགས་རིམ་དང་རིམ་ལྔ་སོགས་ལས་
ཤེས་སོ། །འདི་ཉིད་ལས། ཁ་ཅིག་སྔ་མ་ཐ་སྙད་ཕྲ་མོ་ལ་སྦྱོར་བ་མི་
རིགས་ཏེ་གསུངས་པ་ས་ལུ་ལྗང་བའི་མདོ་ལས་སུས་རྟེན་ཅིང་འབྲེལ་
བར་འབྱུང་བ་རྟག་པ་དང་སྲོག་མེད་པ་ཞེས་སོགས་ཡན་ལག་བཅུ་
གཉིས་ཀུན་རྫོབ་ཏུ་སྒོམ་ཚུལ་ལ་སྦྱོར་མི་རིགས་ཏེ། ལུང་དེས་ཡན་
ལག་བཅུ་གཉིས་དོན་དུ་མ་སྒོམ་ཚུལ་བསྟན་པར་ཀ་ཤིས་གསུངས་ནས།
608



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཐེག་ཆེན་གྱིས་དེ་རྐྱང་བར་སྒོམ་ན་སྣང་ཕྱོགས་ཐབས་ཀྱི་སྒོམ་མ་ཚང་
བས་ཆད་མཐར་དང་ཞི་མཐར་ལྟུང་བར་གསུངས་པའི་ཕྱིར། ཞེས་
པའོ། ། ས་ལུ་ལྗང་བའི་མདོ་ལས། སུས་རྟེན་ཅིན་འབྲེལ་བར་་་་
འབྱུང་མཐོང་བ་དེས་ཆོས་མཐོང་ངོ་ཞེས་སོགས་ཀྱི་མདོ་དབུ་སེམས་
ཀུན་གྱི་ལུགས་ལ་མཚན་ཉིད་ལྡེམ་དགོངས་ཀྱི་མདོ་དང་ཡན་ལག་བཅུ་
གཉིས་སྒོམ་པའི་ཕན་ཡོན་སྟོན་པའི་མདོ་ལ་འཇོག འོ་ན་གསེར་
ཕྲེང་ལས། འདི་དང་དགོངས་པ་དང་ལྡེམ་དགོངས་ཀྱི་གཉིས་པ་
རྣམས་སེམས་ཙམ་ཁོ་ནའི་འདོད་པའོ་ཞེས་པ་ཅི་ཞེ་ན། དེ་ནི་ཡུམ་
རྒྱས་འབྲིང་བསྡུས་གསུམ་མཚན་ཉིད་ལྡེམ་དགོངས་སུ་འདོད་པའི་
རང་སྡེ་ལ་སེམས་ཙམ་པ་ལས་མེད་པའི་དོན་ནོ། །རྩ་བར་རྟེན་ཅིང་
འབྲེལ་འབྱུང་ཞེས་པའི་རྐང་བ་སྔ་ཕྱི་རེ་རེས་ཕྲུག་བཞིའི་གཅིག་དངོས་
སུ་དང་གསུམ་ཤུགས་ལ་བསྟན་པ་མིན་ན་རྣམ་འགྲེལ་ལས། གཉིས་
ལས་གང་ཡང་རུང་སྨྲས་པས། །དོན་གྱི་གོ་བས་ཅིག་ཤོས་ལ། །དྲན་
པ་ཡང་དག་སྐྱེ་བར་འགྱུར། །ཞེས་དང་། གསེར་ཕྲེང་ལས། དང་
བོར་སྐྱེ་བ་ཀུན་ཉོན་ལུགས་འབྱུང་དང་ནས་ཕྱི་མ་འགགས་པ་རྣམ་
བྱང་ལུགས་ལྡོག་སྦྱར་བ་སོགས་ཇི་ལྟར་སྔ་ཕྱི་འབྲེལ་བསམ་དགོས་
སོ། །རང་གི་ཆ་ཤས་དང་འདོགས་བྱེད་ལ་བརྟེན་པ་རྟེན་འབྲེལ་དང་
རང་གི་ཆ་ཤས་དང་འདོགས་བྱེད་ལ་བརྟེན་ནས་གྲུབ་པ་རྟེན་འབྱུང་
གི་མཚན་ཉིད་ཡིན་ཏེ། ཊིཀ་ཆེན་ལས། རྟེན་པའི་སྒྲ་དོན་ཤེས་བྱ་
ཐམས་ ཅད་ ལ་ ཡོད་ ལ་ འབྱུང་ བ་ ལ་ གཉིས་ ཡོད་ པའི་ ཞེས་ དང༌།
609



བྱང་ཆུབ་ལོ་མ་དཔེ་ཚོགས།
རྟེན་ འབྲེལ་ ཆེན་ མོ་ ལས། རྟེན་ འབྲེལ་ ཙམ་ གྱི་ སྒྲ་ བཤད་ ནི།
གཟུགས་འདི་ནི་ཕྲད་པ་དང་ལྟོས་པ་དང་རྟེན་པ་ཞེས་པ་ལ་བཤད་
པའི་ཕྱིར། ཞེས་གསུངས་པའི་ཕྱིར། དེས་ན། ཕར་རི་ཚུར་རི་
ཚོགས་པ་གཅིག་པའི་འབྱུང་བཞི་སོགས་ཀྱི་འབྲེལ་གཉིས་ལས་ཕུང་
གསུམ་པ་ཞིག་དགོས་པས། འབྲེལ་བ་བརྟགས་པ་སོགས་ལས་་་་
འབྲེལ་བ་ལ་གཉིས་སུ་ངེས་པར་གསུངས་པ་དེ་འབྲེལ་ཆ་རྫས་གྲུབ་
དགག་ཆེད་དང་། དེ་ཁས་ལེན་ཡོད་པའི་སྟེང་ནས་ལྡན་འབྲེལ་དང་
འདུ་འབྲེལ་བཤད་པ་སོགས་དགག་ཆེད་ཡིན། ཐལ་རང་ལུགས་རྒྱུ་
འབྲས་གང་ཡིན་ཕན་ཚུན་བརྟེན་ནས་བྱུང་བར་མི་འདོད་ཀྱང་ཕན་
ཚུན་རྟེན་འབྱུང་དུ་འདོད་པ་ཡིན་ཏེ། རྩ་ཤེས་ལས། བྱེད་པོ་ལས་
ལ་བརྟེན་བྱས་ ཤིང༌། །ལས་ཀྱང་བྱེད་པོ་དེ་ཉིད་ལ། །བརྟེན་ནས་
བྱུང་བ་མ་གཏོགས་པ། །འགྲུབ་པའི་རྒྱུ་ནི་མ་མཐོང་ངོ་། །ཞེས་སོ། །
གཞུང་འགའ་ཞིག་ཏུ་ཐ་སྙད་ཚད་གྲུབ་སྟོང་ཉིད་རྟོགས་པ་ལྟ་བའི་
དཔྱད་པ་རྫོགས་པ་རྟེན་འབྱུང་གི་དོན་རྟོགས་པ་རྣམས་དུས་མཉམ་པ་
ལྟ་བུར་གསུངས་ནའང་མིན་ཏེ། ཐ་སྙད་ཚད་གྲུབ་དང་སྟོང་ཉིད་
དང་ཀུན་རྫོབ་བདེན་པ་གསུམ་རིམ་པ་ལྟར་ངེས་དགོས་པའི་ཕྱིར།
རྟགས་གྲུབ་སྟེ། འཇུག་པར། ཐ་སྙད་བདེན་པ་ཐབས་སུ་སོགས་
དང༌། རྩ་ཤེས་ཐ་སྙད་ལ་མ་བརྟེན་པར། །དམ་པའི་དོན་ནི་རྟོགས་
མི་འགྱུར། ཞེས་དང༌། མཐའ་དཔྱོད་ལས། ཚད་གྲུབ་འཇོག་
མི་ཤེས་པར་རང་བཞིན་མེད་པར་བཟུང་བས་སྟོང་ཉིད་རྟོགས་མི་ཐུབ་
610



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པའི་ཕྱིར། རྣམ་བཤད་ལས། གཞི་དེ་ཀུན་རྫོབ་ཀྱི་བདེན་པ་ཡིན་
པར་ཚད་མས་རྙེད་པ་ལ་ནི་སྔོན་དུ་དབུ་མའི་ལྟ་བ་རྙེད་པ་ངེས་པར་
དགོས་ཏེ། ཞེས་དང་། ཊིཀ་ཆེན་ལས། བག་མེད་པར་རིགས་
པས་མ་ཁེགས་པར་རྫུན་པ་ཚད་མས་མི་འགྲུབ་པའི་ཕྱིར། དབུ་མ་
སྙིང་བོ་ལས། ཡང་དག་ཀུན་རྫོབ་རྣམས་ཀྱི་སྐས། མེད་པར་ཡང་
དག་ཁང་ཆེན་གྱི། སྟེང་དུ་འཛེགས་པར་གྱུར་པ་ནི། ། མཁས་ལ་
རུང་བ་མ་ཡིན་ནོ། །ཞེས་སོ། །ལྷན་གཅིག་ཏུ་གནས་པའི་རྟ་དང་བ་
གླང་གཉིས་ལྟ་བུ་ལྟོས་ས་དང་ཕན་ཚུན་ལྟོས་ནས་གྲུབ་པ་གཉིས་ཀ་
མིན་ཡང་ལྟོས་ནས་གྲུབ་པ་ཡིན། སྣང་བ་དང་དེའི་བསལ་བྱའི་མུན་
པ་ལྟ་བུ་ཕྲད་པ་མིན་ཡང་ཕྲད་ནས་གྲུབ་པ་ཡིན། གསུང་རབ་ལ་
དྲང་ངེས་ཕྱེ་བ་ལྟ་བའི་དཔྱད་པ་རྫོགས་པ་རྟེན་འབྱུང་སྟོང་བའི་དོན་
དང་སྟོང་བ་རྟེན་འབྱུང་གི་དོན་དུ་རྟོགས་པ་རྣམས་དུས་མཉམ་སྟེ།
ལམ་གཙོར། ནམ་ཞིག་རེས་འཇོག་མེད་པར་ཅིག་ཆར་དུ། །ཞེས་
སོགས་དང༌། མཆན་ལས། བརྗོད་བྱ་གནས་པ་ནས་ཡིན་ནོ། །
ཞེས་གསུངས། འོན་ཀྱང་ལྟ་བའི་དཔྱད་པ་རྫོགས་ཚེ་གང་གིས་
སྟོང་བ་བློ་ཡུལ་དུ་སོང་བའི་བློ་དེས་རྟེན་འབྱུང་ལ་ངེས་པ་འདྲེན་པ་
དང་། རྟེན་འབྱུང་བློ་ཡུལ་དུ་སོང་བའི་བློ་དེས་སྟོང་ཉིད་ལ་ངེས་པ་
འདྲེན་པ་ལས་རྟོགས་གསུངས་པ་མིན་ཏེ། ཊིཀ་ཆེན་དུ་དེ་འདྲའི་
དབུ་མ་བ་ལ་ནི་ཕྱི་ནང་གི་དངོས་པོ་རྣམས་རྒྱུ་ལ་རག་ལས་པའི་རྟེན་
འབྱུང་དུ་དངོས་སུ་ངེས་པ་ན་བློ་དེ་ཉིད་ཀྱི་མཐུ་ལ་བརྟེན་ནས་རང་
611



བྱང་ཆུབ་ལོ་མ་དཔེ་ཚོགས། །
བཞིན་གྱིས་ཡོད་པའི་སྟོང་བའི་དོན་དུ་ངེས་པར་འགྱུར་རོ། །ཞེས་
གསུངས་པའི་ཕྱིར། ཡུལ་དེ་ལ་བློ་དེས་ངེས་པ་འདྲེན་པ་ལ་དེས་དེ་
ལ་སྒྲོ་འདོགས་གཅོད་མི་དགོས་སམ་ཞེ་ན། སུའི་ལུགས་ལའང་མི་
དགོས་སོ། །དེ་ལྟར་ན་ཐལ་འགྱུར་བའི་ལུགས་ལ་སྔོ་འཛིན་མིག་ཤེས་
སོགས་ཀྱིས་རང་ཉིད་ཡོད་པར་རྟོགས་གསུངས་པ་རྣམས་ཅི་ཞེ་ན།
དེ་ནི་ཐ་སྙད་རགས་པ་དང་རིགས་པའི་སྟོབས་ཤུགས་ཅི་རིགས་ཀྱི་
དབང་དུ་བྱས་པ་ཡིན་པ་ལས་སྤྱིར་དེ་ལྟར་ཁས་ལེན་མི་རིགས་ཏེ།
མཐའ་དཔྱོད་ལས། དེ་བྱ་བྱེད་ལས་གསུམ་དུ་ཕྱེ་བའི་འཇིག་རྟེན་གྱི་
ཐ་སྙད་ཞིབ་མོའི་དབང་དུ་བྱས་ལ་དེའི་ཚེ་དེ་ལྟར་ཁས་ལེན་པ་དང་
འཇིག་རྟེན་གྱི་ཐ་སྙད་རིགས་པའི་དོན་མི་ཕྱིན་ཏོ། ། ཞེས་གསུངས་
པའི་ཕྱིར། བྱེ་སྨྲའི་རྒྱུད་ཀྱི་སེལ་འཇུག་གི་ཚད་མ་དང་གཅིག་སྨྲ་
བའི་རྒྱུད་ཀྱི་ཚོགས་དྲུག་གི་ཚད་མ་དང་། རང་སྡེ་འོག་མ་གསུམ་གྱི་
རྟོག་པར་གྱུར་བའི་མངོན་སུམ་ཚད་མ་རྣམས་ཀྱིས་རང་ཉིད་ཡོད་པར་
རྟོགས་དགོས་པས་ལུང་རིགས་སྔ་ཕྱི་འགལ་བར་འགྱུར། དང་བོར་
སྡུག་བདེན་རང་གི་ངོ་བོ་ངེས་ནས་ཁྱད་ཆོས་མི་རྟག་སྡུག་བསྔལ་་་་
བདག་མེད་བདག་གིས་སྟོང་བ་བཞི་རིམ་གྱིས་རྟོགས། དེ་ནས་ལྷག་
མ་གསུམ་རང་རང་གི་ངོ་བོ་ངེས་ནས་རང་རང་གི་ཁྱད་ཆོས་རྣམས་
ཅིག་ཆར་དུ་ངེས་དགོས་པས། ཁྱད་གཞི་ཁྱད་ཆོས་སྡོམ་ན་རྟོགས་
ཐེབས་བཅུ་གཅིག་ཏུ་འགྱུར་རོ། །རྣམ་འགྲེལ་ལས། ། སྟོང་ཉིད་ལྟ་
བས་ཞེས་སོགས་ཀྱི་ལྟ་བ་དེ་ཞི་འཚོ་ཡབ་སྲས་ཛེ་ཏཱ་རི་རྒྱུན་མཁན་པོ་
612



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སོགས་འཕགས་བོད་ཀྱི་མཁས་པ་མང་བོས་བདེན་སྟོང་རྟོགས་པའི་ལྟ་
བ་ལ་བྱེད་ཀྱང་། རང་ལུགས་རང་སྐྱ་བའི་བདག་གིས་སྟོང་བ་་་
རྟོགས་པའི་ལྟ་བ་ལ་བྱེད་དགོས། སྒོམ་པ་ལྷག་མའི་དོན་རྗེ་ཡབ་
སྲས་ཀུན་མཁྱེན་སོགས་ཀྱིས་སྟོང་བདག་མེད་རྟོགས་པ་གཙོ་བོ་དང་
ལྷག་མ་བཅུ་བཞི་ལམ་སྦྱོངས་སམ་སྨིན་བྱེད་དུ་གསུངས་པ་ཁས་ལེན་
དགོས་ཀྱང་མཆན་དང་བདེན་བཞིའི་རྣམ་གཞག་ལས་གསུངས་པ་
སྟོང་བདག་མེད་རྟོགས་པའི་སྔོན་དུ་ལྷག་མ་བཅུ་བཞི་རྟོགས་དགོས་
པར་འདོད་པ་དགག་ཆེད་ཡིན། དགག་ཚུལ། སྡུག་བདེན་མི་
རྟག་པའི་རྣམ་པ་ལ་ངོ་བོ་གཞན་དུ་འགྱུར་བའི་རྣམ་པ། སྐད་ཅིག་
ཀྱང་མི་སྡོད་པར་འཇིག་པའི་རྣམ་པ། མཐར་སོ་སོར་འབྲལ་བའི་
རྣམ་པ། འཕྲལ་འཕྲལ་དུ་ངེས་མེད་དུ་འཇིག་པའི་རྣམ་པ། སྐྱེ་
བའི་མཐར་འཇིག་པ་ཆོས་ཉིད་ཀྱི་རྣམ་པ་ལྔ་དང༌། སྡུག་བསྔལ་
བའི་རྣམ་པ་ལ་འཁོར་བ་ཀུན་ཏུ་སྦྱོར་བའི་དང༌། འཆིང་བའི་རྣམ་
པ། ཡིད་དུ་མི་འོང་བས་མི་སྡུག་པའི་རྣམ་པ། སྡུག་བསྔལ་ལས་མ་
འདས་པའི་གྲུབ་བདེ་མེད་པས་རྣམ་པ་གསུམ་དང་། སྡུག་བདེན་
བྱེད་པ་བོ་གཞན་གྱི་བདག་གིས་སྟོང་བའི་རྣམ་པ། སྡུག་བདེན་རང་
གི་ངོ་བོ་རང་སྐྱ་བའི་རྫས་སུ་མེད་པས་བདག་མེད་པའི་རྣམ་པ་གཉིས་
བཅས་པའི་འགྱུར་བའི་རྗེས་སུ་ཀུན་འབྱུང་དང་དེའི་ཁྱད་ཆོས་རྣམས་
རིམ་གྱིས་རྟོགས་པར་ཉན་སར་གསུངས་པས་ བཀག དང་བོའི་་
མཐའ་དཔྱོད་དུ། ཡེ་ཤེས་བཅུ་དྲུག་དང་ལོག་འཛིན་བཅུ་དྲུག་་་
613



བྱང་ཆུབ་ལོ་མ་དཔེ་ཚོགས།
འཛིན་སྟངས་འགལ་བར་རྣམ་འགྲེལ་གྱིས་བསྒྲུབ་པ་དང་། བདེན་
བཞིའི་རྣམ་གཞག་ལས་ཕྱི་མ་གསུམ་གྱི་ཁྱད་ཆོས་རྣམས་ཅིག་ཆར་དུ་
དངོས་ཤུགས་ཅི་རིགས་ཀྱིས་རྟོགས་གསུངས་པ་གཉིས་ལ་ཞིབ་ཆ་རེ་བྱ།
རྒྱུད་འགྲོ་བ་དང་བར་དོ་བ་ལ་རང་གི་གདགས་གཞིའི་ཕུང་བོའི་རྒྱུན་
དང་ཚོགས་པ་ཅི་རིགས་པར་བཏགས་པ་ཙམ་གྱིས་ཀྱང་འདིའི་ཁྱད་
པར་རང་སྡེ་བཞི་སོགས་འདོད། དོན་གཅིག་པའི་ཆོས་དང་སྒྲ་རྣམ་
གྲངས་པ་གཉིས་ལ་མུ་བཞི། ཁ་ཅིག་གིས་རྒྱལ་བོ་ང་ལས་ནུ་དང་
བྲམ་ཟེ་ཁྱེའུ་སྣང་བྱེད་དང་རྒྱལ་པོ་གཞོན་ནུ་དོན་གྲུབ་རྣམས་ཆོས་
ཅན། གཞུང་རྣམས་སུ་སྐྱེ་བ་སྔ་ཕྱི་རྣལ་མ་དང་བྱང་སེམས་སུ་་་
གསུངས་པའི་ཕྱིར་ན་མ་ཁྱབ། དེ་ནི་ཉན་ཐོས་སྡེ་གཉིས་དང་ཐུན་
མོང་བའི་དབང་དུ་བྱས་པའི་ཕྱིར། དེ་ལྟར་མི་རིགས་པར་ཐལ།
དབུ་མའི་གཞུང་ལས། བྲམ་ཟེ་ཁྱེའུ་སྣང་བྱེད་རྒྱལ་པོ་རབ་གསལ་ང་
ལས་ནུ་སོགས་ཀྱིས་བྱང་ཆུབ་སེམས་དཔའི་གནས་སྐབས་རིམ་གྱིས་
བརྒྱུད་ ནས་ འོག་ མིན་ དུ་ སངས་ རྒྱས་ པར་ གསུངས་ པ་ གང་ ཞིག
ཉན་ཐོས་སྡེ་གཉིས་ཀྱི་ལུགས་ལ་དེ་ལྟར་མི་རུང་བའི་ཕྱིར་ན་མ་ཁྱབ།
གོང་དུ་འདོད་ན། དེ་རྣམས་སེམས་ཅན་མ་ཡིན་པར་ཐལ། ཡབ་
སྲས་མཇལ་བའི་མདོ་ལྟར་བསྐལ་བ་དཔག་ཏུ་མེད་པའི་སྔ་རོལ་ཏུ་
སངས་རྒྱས་པའི་ཕྱིར། དེས་ན། སེམས་བསྐྱེད་ཚུལ་བསྐལ་་་་་
བཟང་ལས་ཁྱེའུ་སྣང་བྱེད་དང༌། སྙིང་རྗེ་པད་དཀར་ལས་བྲམ་ཟེ་
རྒྱ་མཚོའི་རྡུལ་དང་། གསང་བ་བསམ་གྱིས་མི་ཁྱབ་པའི་མདོར་རྒྱལ་
614



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྲས་དོན་ཀུན་གྲུབ་པ་དང༌། ཕུང་བོ་གསུམ་པའི་མདོ་ལས་ཚོང་
དཔོན་གྱི་བུ་མངོན་དགའ་དང་། དྲིན་ལན་བསབ་མདོར་དམྱལ་
བའི་ཤིང་རྟ་འདྲེན་པའི་གྱད་དང་། མ་སྐྱེས་དགྲའི་འགྱོད་པ་བསལ་
བའི་མདོ་ལས་ཚོང་དཔོན་བུ་དྲི་མ་མེད་པའི་དཔུང་བ་དང༌། བྱང་
ཆུབ་སེམས་དཔའི་སྡེ་སྣོད་ལས་ གཞོན་ནུ་བརྩོན་འགྲུས་སྤྱོད་དང༌།
འདུལ་བ་ལུང་སྨན་གྱི་གཞི་ལས་རྒྱལ་པོ་འོད་ལྡན་དང་། དཔག་
བསམ་འཁྲི་ཤིང་ལས་རྒྱལ་པོ་རབ་གསལ་དང༌། ཡབ་སྲས་མཇལ་བ་
ལས་བསྐལ་བ་དཔག་ཏུ་མེད་པའི་སྔར་བསྐྱེད་ཚུལ་སོགས་ཉན་ཐོས་སྡེ་
གཉིས་ཐུན་མོང་བའི་ལུགས་དང་། ཐེག་ཆེན་ཐུན་མོང་བའི་ལུགས་
དང་། ཐེག་ཆེན་ཐུན་མོང་མ་ཡིན་པའི་ལུགས་གསུམ་ཅི་རིགས་ཀྱིས་
ཞིབ་ཆ་བྱ། ཁོ་ན་རེ། བྱེ་མདོ་གཉིས་ཀྱི་ལུགས་ལ་ཤཱཀྱ་ཐུབ་པ་བྱེ་
བ་ཕྲག་བརྒྱ་པོ་རེ་རེའི་ངག་ཏུ་གྱུར་པའི་བདེན་བཞིའི་ཆོས་འཁོར་
ཡོད་པར་ཐལ། གྲུབ་མཐའ་ཆེན་མོ་ལས། འདི་ལ་ཉན་ཐོས་སྡེ་བ་
ལ་ལས་གཅིག་ལས་མེད་ཟེར་ཡང་། ཕལ་ཆེར་གྱིས་སྔ་མ་ལྟར་་་་
འདོད་དོ། །ཞེས་དང་། བྱེ་མདོའི་ལུགས་ལ་དེ་རྣམས་གཅིག་་་་་
གཅིག་གིས་སྤྲུལ་བ་དང་རྒྱུད་གཅིག་ཏུ་མཐའ་དཔྱོད་མི་ཕམ་བླ་མའི་
ཞལ་ལུང་ལས་གསུངས་པའི་ཕྱིར་ན་འདོད་པ་ཁོ་ན་ཡིན་ནོ། །འོ་ན།
གཞུང་རྣམས་སུ་ གླིང་གཞན་གྱི་ཤཱཀྱ་ཐུབ་པ་བེམ་པོར་གསུངས་པ་
དང་། འདོད་པར་གཏོགས་པའི་སྤྲུལ་བ་ནི། ཕྱི་ཡི་སྐྱེ་མཆེད་བཞི་
རྣམ། གཉིས། ཞེས་ གསུངས་ པ་ མི་ འཐད་ པར་ ཐལ་ ཟེར་ན།
615



བྱང་ཆུབ་ལོ་མ་དཔེ་ཚོགས།
སྔ་མ་ནི་གླིང་སོ་སོའི་བྱེ་སྨྲ་རྣམས་ཀྱི་འདོད་ཚུལ་དང་། ཕྱི་མ་ནི་དོན་
ལྔར་ཕྱེ་བའི་སྤྲུལ་བ་ལ་དགོངས་ཏེ་འདུལ་བ་དག་ལས་སྤྲུལ་བ་བསད་
པ་ལས་ སྦོམ་པོ་དང་ལྟུང་བྱེད་འབྱུང་གསུངས་པ་ལྟར་བྱེ་སྨྲ་དག་་་་
འདོད་ཅིང་། དེས་ན་བྱེ་སྨྲ་སྤྱིའི་ལུགས་དང་མཛོད་ལུགས་ལ་སྔར་
གྱི་དེ་ཁས་ལེན་དགོས། དེ་མིན་ན་འགལ་འདུ་མང་བོ་ཞིག་འོང་།
མདོ་ཚན་གསུམ་གྱི་དངོས་བསྟན་གཙོ་བོའི་ཡན་ལག་བཅུ་གཉིས་ཚར་
མི་གཅིག་ཀྱང་འདོད་པའི་སས་བསྡུས་ཡིན་ནོ། ། ཁྱད་པར་དུ་ས་ལུ་
ལྗང་བུའི་མདོའི་སྐབས་སུ་ཕྱི་ནང་གི་འདུ་བྱས་རྟེན་འབྲེལ་རྣམས་རང་
གི་ཉེར་ལེན་དང་ལྷན་ཅིག་བྱེད་རྐྱེན་དྲུག་དྲུག་ལས་སྐྱེས་ཚུལ་དང་
མཚན་ཉིད་ལྔའི་སྒོ་ནས་བཤད་པའི་ལྟ་ལ་ སོགས་པ་ལྔ་སེལ་ཚུལ་་་་
དགོས་པ་ལྔ་ཡོད་ཚུལ་སོགས་ཤེས། དེ་དག་ནས་བསྟན་ཚུལ་སྐད་
ཅིག་མའི་རྟེན་འབྲེལ་དང༌། ཚེ་བརྒྱུད་པའམ་གནས་སྐབས་པའི་
རྟེན་འབྲེལ་རང་ལུགས་སུ་བྱེད་པའི་རང་སྡེ་བྱེ་སྨྲ་ལས་མེད་དོ། །རྟེན་
འབྲེལ་འདུ་བྱས་སུ་དང་འབྲེལ་བ་ཅན་གྱི་རྟེན་འབྲེལ་འདོད་མཁན་
རང་སྡེ་བྱེ་མདོ་སེམས་ཙམ་གསུམ་ལས་མེད་དོ། ། གསེར་ཕྲེང་ལས།
མདོའི་དགོངས་པ་སློབ་དཔོན་གྱིས་བླང་བ་འདི་ལྟ་བུའི་གནད་མ་ཤེས་
པར། ཞེས་ སོགས་དང༌། རྟེན་འབྲེལ་རྩོམ་འཕྲོར། དང་བོ་
གྲུབ་སྟེ་རྣམ་པར་འབྱེད་པའི་མདོ་ལས་འདི་ཡོད་པས་འདི་འབྱུང་ཞེས་
སོགས་ཀྱི་མདོའི་དོན་སྒྲ་ཇི་བཞིན་པར་ཁས་ལེན་པའི་ཕྱིར། ཞེས་
སོ། ། སྒྲ་ཇི་བཞིན་བྱས་པའི་དགོངས་པ་མི་ལོན་ཚུལ་དང་ཇི་བཞིན་
616



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཞེས་རྣམ་བཅད་ཡོངས་གཅོད་རེ་ཡོད་པའི་ཕྱིར། རྒྱུན་ཆགས་པའི་
རྟེན་འབྲེལ་ཕྱི་ནང་གི་རྟེན་འབྲེལ་ས་སྟོན་སྡེ་བ་མ་གཏོགས་རང་སྡེ་
བཞི་གས་རྟེན་འབྲེལ་མཚན་ཉིད་པར་ཁས་ལེན་ནོ། ། སྐད་ཅིག་མའི་
རྟེན་འབྲེལ་གྱི་ཡན་ལག་བཅུ་གཉིས་ནི་མ་རིག་པའི་རྟེན་འབྲེལ་ནས་
དགུ་བ་ལེན་པའི་རྟེན་འབྲེལ་བར་དུས་མཉམ། བཅུ་བ་སྲིད་པ་དང་
བཅུ་གཅིག་པ་སྐྱེ་བའི་རྟན་འབྲེལ་གཉིས་དུས་མཉམ། དེ་གཉིས་
ཞིག་པ་བཅུ་གཉིས་པ་རྒ་ཤིའི་རྟེན་འབྲེལ་ཡིན་པར་འདི་ཉིད་དང་
རྟེན་འབྲེལ་གཞན་ན་གསལ། སྒྲ་བཤད་ནི། ལས་དངོས་གཞི་
བཅུ་བ་སྲིད་པ་སྐད་ཅིག་མ་གཅིག་པོ་དེ་སྐྱེ་དུས་གནས་དུས་འགག་
དུས་གསུམ་གའི་ཆ་ལ་ཡན་ལག་བཅུ་གཉིས་ཀ་རྫོགས་པས་དེ་ལྟར་
བརྗོད། འདི་ཉིད་ལས། གོང་མའི་ཤན་ཞུགས་པའི་གཏམ་མོ། །
ཞེས་པ་ཆོས་གྲགས་རྟེན་འབྲེལ་དགུ་བ་ལེན་པ་ལས་དེ་ནུས་པ་མཐུ་
ཅན་ཞེས་གོང་མའི་བཤད་ཚུལ་དང་འདྲེས་ཞེས་པའོ། །ཁ་ཅིག་་་་་
གནས་ སྐབས་ པའི་འདོད་ཚུལ་ མཛོད་ རང་ལུགས་ ཡིན་ པར་ ཐལ།
རྟེན་འབྲེལ་ཆེན་མོ་ལས། བཤད་ཚུལ་འདི་གསུམ་མཛོད་པའི་རང་
ལུགས་ཡིན་ཏེ། ཞེས་གསུངས་པའི་ཕྱིར་ན་མ་ཁྱབ། དེ་ནི་མཛོད་
ཀྱི་རྗེས་འབྲང་གནས་སྐབས་པའི་དེ་རང་ལུགས་སུ་བྱེད་ཅེས་པ་ཡིན།
འདོད་མི་ནུས་ཏེ། འདི་ནི་གནས་སྐབས་པར་འདོད་ དོ། ། ཆེན་
མོར། གཉིས་པ་ མཛོད་པའི་རང་ལུགས་ལ་ཡང་སྐྱེ་སྲིད་དུ་ཉིང་
འཚམས་སྦྱར་བ་དང་། ཞེས་སོགས་གསུངས་པའི་ཕྱིར། བྱེ་སྨྲའི་
617



བྱང་ཆུབ་ལོ་མ་དཔེ་ཚོགས།
ལུགས་ལ་མངལ་སྐྱེས་ཀྱི་ཚེ་ཡོངས་རྫོགས་གསུམ་ལ་སྐྱེས་ནས་མྱོང་
འགྱུར་གྱི་ལས་ཀྱིས་སྐྱེ་བ་བླངས་ནས་འབྲས་བུ་གསུམ་རིམ་གྱིས་ཐོབ་
པ་ལྟ་བུ་ལ་མཚོན་ན། ཚེ་དང་བོའི་སྐྱེ་འཕགས་གཉིས་ཀའི་རྒྱུད་ན་
རིམ་བཞིན་ཡན་ལག་བཅུ་གཉིས་དང་། མཐོང་སྒོམ་པའི་རྒྱུད་ན་
བཞི་དང་བདུན་ལས་མེད། ཚེ་གཉིས་པའི་རྒྱུན་ཞུགས་ཕྱིར་འོང་
རྒྱུད་ན་བཅུ་གཉིས་དང་བདུན་ལས་མེད། ཚེ་གསུམ་པའི་ཕྱིར་འོང་
ཕྱིར་མི་འོང་དགྲ་བཅོམ་པའི་རྒྱུད་ན་དགུ་དང་བཞི་དང་གསུམ་ལས་
མེད་དོ། །ཚེ་གསུམ་ཀའི་བར་སྲིད་རྒྱུད་ན་གནས་སྐབས་ཀྱི་ཡན་ལག་
བཅུ་གཉིས་ལས་གཉིས་པ་འདུ་བྱེད་ཀྱི་ལས་ཀྱི་རྟེན་འབྲེལ་གཅིག་པུ་
ལས་མེད་ཀྱང་སྤྱིར་ཐོག་མའི་མ་རིག་པའི་རྟེན་འབྲེལ་ཡང་ཡོད་དེ།
སྡོམ་ལས། མཐོང་ཆོས་འབྲས་བུ་ཅན་གྱི་ལས་ཞེས་དང་། རྩ་་
འགྲེལ་ས་མཚམས་བཤད་པ་སོགས་ཀྱིས་ཤེས། དེས་ན་འདི་ཉིད་
ལས། བྱེ་སྨྲས་སྐད་ཅིག་མའི་ནས་བཞིར་བཤད་ལ། ཞེས་སོགས་
ཀྱིས་སྐད་ཅིག་མ་སོགས་དྲུག་ག་བྱེ་སྨྲས་སྒྲས་བརྗོད་རིགས་ཀྱིས་རང་
ལུགས་སུ་ཁས་ལེན་པའམ་མཛོད་མཐའ་དཔྱོད་ཀྱང་ངོ༌། །འོན་ཀྱང་།
ཡན་ལག་བཅུ་གཉིས་མེད། གནས་སྐབས་པའི་རྟེན་འབྲེལ་བཅུ་
གཉིས་ཡོངས་སུ་རྫོགས་པ་ནི་ཚེ་ཚད་ཐུང་བའང་རྫུས་སྐྱེས་ལས་གཞན་
པའི་སྐྱེ་གནས་གསུམ་པོ་ཅི་རིགས་སུ་སྐྱེས་ནས་མྱོང་འགྱུར་གྱི་ལས་
ཀྱང་རྫུས་སྐྱེས་ལ་ཡན་ལག་བརྒྱུད་མར་བླང་བའི་དབང་དུ་དེ་ལྟར་མ་
རིག་པ་ནས་ཚོར་བའི་བར་སྔ་མ་ནས་འདིར་འོང་བའི་རྒྱུ་འབྲས་དང༌།
618



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྲེད་ལེན་ནས་རྒ་ཤིའི་བར་འདི་ནས་ཕྱི་མར་འགྲོ་བའི་རྒྱུ་འབྲས་ཚར་
གཉིས་ཀྱང་བསྟན་པའི་དགོས་པ་ནི་དུས་གསུམ་ལ་རྨོངས་པ་བཟློག་པ་
དང༌། སྔ་མ་ནས་རྒྱུའི་སྲེད་ལེན་སྲིད་པ་གསུམ་ངེས་ཕྱི་མའི་འབྲས་
བུ་རྣམས་ངེས་ནས་ཚོར་བའི་བར་ངེས། དེས་ན་ཡན་ལག་བཅུ་
གཉིས་པོ་རེ་རེའི་རྒྱུད་ལྡན་གྱི་སྐྱེ་འཕགས་གཉིས་ཀའི་རྒྱུད་ན་འཕངས་
འབྲས་མ་ཡིན་པའི་ཡན་ལག་བཅུ་གཉིས་ཀྱི་རྟེན་འབྲེལ་རེ་ཡོད་དོ། །
རྫུས་སྐྱེས་སྐྱེ་བ་འཕེན་བྱེད་ཀྱི་ཐོག་མའི་མ་རིག་པ་དང་གཉིས་པ་འདུ་
བྱེད་ཀྱི་ལས་དང་དེ་གཉིས་ཀྱི་རྣམ་སྨིན་གྱི་འབྲས་བུ་སོགས་གནས་
སྐབས་ཀྱི་ཡན་ལག་བཅུ་གཉིས་ཀྱི་རྟེན་འབྲེལ་གང་ཡོད་ཤེས། དབུ་
སེམས་ཐུན་མོང་བའམ་སེམས་ཙམ་ལུགས་ལ་རྣམ་བྱང་ཕྱོགས་ཀྱི་ཡན་
ལག་བཅུ་གཉིས་ལ་འདུ་བྱས་དགོས་ཀྱང་ཐལ་རང་ལུགས་ལ་མི་དགོས།
རྣམ་བྱང་ཕྱོགས་ཀྱི་ཡན་ལག་བཅུ་གཉིས་འཕགས་རྒྱུད་ཁོ་ནར་ཡོད།
རྣམ་བྱང་ཕྱོགས་ཀྱི་རྟེན་འབྲེལ་སྐྱེས་བུ་ཆུང་ངུ་ནས་སངས་རྒྱས་པའི་
བར་རོ། ། ཀུན་ཉོན་ཕྱོགས་ཀྱི་རྟེན་འབྲེལ་གཉིས་ཀྱང་ཡིན་ཁྱབ་་་
མཉམ་ཡིན། འོ་ན་གསེར་ཕྲེང་ལས་སྡུག་བདེན་དང་ལམ་གཉིས་
འགལ་བར་ཡང་མ་ངེས་ཏེ། ཀུན་ནས་ཉོན་མོང་དང་རྣམ་བྱང་གི་
ཕྱོགས་གཉིས་བཞིན་ནོ། །ཞེས་པ་ཅི་ཞེ་ན། དེ་ནི་ལམ་མཚན་ཉིད་
པ་ཚོགས་སྦྱོར་དང་མི་འགལ་བ་མ་ཟད་ཟག་བཅས་སྡུག་བསྔལ་དེ་
སྡུག་བདེན་གྱི་ཕྱོགས་སུ་བསྡུས་ན་ཡང་ཚོགས་སྦྱོར་དང་མི་འགལ་ཏེ།
དཔེར་ན། ཀུན་ཉོན་ཕྱོགས་སུ་བསྡུས་པའི་འགྲེས་རྐང་ཡིན་ན་ཁྱོད་
619



བྱང་ཆུབ་ལོ་མ་དཔེ་ཚོགས།
ལ་རྣམ་བྱང་གི་ཆོས་མེད་མི་དགོས་པ་དང༌། རྣམ་བྱང་ཕྱོགས་ཀྱི་
འགྲེས་རྐང་ཡིན་ན་ཁྱོད་ལ་ཀུན་ཉོན་གྱི་ཆོས་མེད་མི་དགོས་པ་བཞིན་
ནོ། ། ཡང་དེ་ཉིད་ལས། རྗེས་ཐོབ་ཀྱི་ལམ་བདེན་ནི་སྡུག་བདེན་
དང་མི་འགལ་ལོ། །ཞེས་པ་ལྟར་ལམ་བདེན་དང་སྡུག་བསྔལ་དང་མི་
འགལ་ཏེ། ཀུན་བཏུས་ཀྱི་འགྲེལ་བར། མི་ཤེས་པ་ཀུན་ཤེས་པར་
བྱེད་བའི་དབང་བོ་དང་ཀུན་ཤེས་པའི་དབང་བོ་གཉིས་ཀྱི་གདགས་
གཞི་ལ་དབང་བོ་བཅུ་གསུངས་པའི་ཕྱིར། ཀུན་བྱང་གཟུང་རྟོག་
གཉིས་འགལ་བར་ཐལ། ཀུན་བྱང་ཕྱོགས་ཀྱི་ཆོས་གཉིས་འགལ་
བའི་ཕྱིར་ན་མ་ཁྱབ། འདོད་མི་ནུས་ཏེ། གཟུང་རྟོག་སྤྱིར་བསྟན་
པའི་མདོའི་བསྟན་བྱའི་གཙོ་བོའི་གཟུང་རྟོག་དེས་ཀུན་ནས་ཉོན་་་་
མོངས་ཕྱོགས་ཀྱི་ཆོས་ལ་དམིགས་པའི་ཕྱིར། མཆན་ལས། དེ་ནི་
སོ་སོར་རྣམ་པ་དགུ་ཞེས་པའི་དེ་སྒྲ་གོང་གི་གཞི་ལའང་འཇུག་པའི་
ཕྱིར། ཞེས་ སོ། ། དེ་ མི་ འཐད་ པར་ ཐལ། འགྲེལ་ ཆེན་ ལས།
འདི་གཉིས་ཕན་ཚུན་རྣམ་པར་ཆད་པའི་རང་བཞིན་ཡིན་པའི་ཕྱིར།
འདི་གཉིས་ནི་ཐ་དད་པ་ཁོ་ནའོ་ཞེས་གསུངས་པའི་ཕྱིར་ན་མ་ཁྱབ་སྟེ།
དེ་ནི་བྱེ་བྲག་པ་ལ་དགོངས་པའི་ཕྱིར། མདོ་རྣམས་སུ་རྒ་ཤིའི་རྐྱེན་
གྱིས་མྱ་ངན་དང་ཞེས་སོགས་ཀྱི་དོན།། ཡིད་གདུང་བས་རང་གྲོགས་
ཡིད་མི་བདེ་དང་མཚུངས་ལྡན་གྱི་གཞན་འགྱུར་བཞིའི་རྟོག་པ་ཞིག
སྨྲེ་སྔགས་ནི་ཡིད་དུ་ཕངས་པའི་མཛའ་གྲོགས་ལོངས་སྤྱོད་སོགས་དང་
བྲལ་བར་གྱུར་བས་ལོག་པར་ཅལ་ཅོལ་སྨྲས་པ་ལ་བྱེད། སྡུག་བསྔལ་
620



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པ་ནི་དེ་འདྲའི་སྐབས་ཀྱི་ལུས་ཚོར་སྡུག་བསྔལ་ཡིན། ཡིད་མི་བདེ་
བ་ཡིད་ཚོར་འཁྲུགས་པ་ནི་ལུས་སེམས་ནི་གདུང་བའི་སྟོབས་ཀྱིས་ལུས་
སེམས་འཁྲུགས་པ་དེའོ། །སྡུག་བསྔལ་གྱི་ཕུང་བོ་ཆེན་པོ་འབའ་ཞིག་
པོ་འདི་འབྱུང་བར་འགྱུར་རོ་ཞེས་པའི་འབའ་ཞིག་གི་སྒྲས་ཉེར་ལེན་
གྱི་ཕུང་བོ་རང་སྐྱ་བའི་རྫས་སུ་གྲུབ་པར་གཅོད་པ་གྲུབ། ཀུན་མིན་
ལ་ ཐལ་ འགྱུར་ བས་ བདེ་ སྡུག་ རང་ མཚན་ པ་ གཅོད་ པར་ འདོད།
རང་སྡེ་འོག་མ་གསུམ་རྣམས་ཀྱིས་བདེ་སྡུག་རང་མཚན་པ་གཅོད་པ་
ཁས་མི་ལེན་ཏེ། བདེ་སྡུག་གང་ཡིན་རང་མཚན་གྱིས་གྲུབ་པའི་ཕྱིར།
དམིགས་རྟེན་གྱི་རྣམ་པ་མི་གསལ་བར་ལུས་སེམས་ ཅི་རིགས་ རང་
སྟོབས་ཀྱིས་ལྕི་བའི་གཏི་མུག་གི་ཆར་གཏོགས་ པའི་ སེམས་བྱུང་དེ་
རྨུགས་པའི་མཚན་ཉིད། ཡིད་དམིགས་རྟེན་ལས་གཞན་དུ་མི་འཕྲོ་
ཡང་རྣམ་པ་གསལ་ཆ་དང་ངེས་ཆ་གཉིས་ཀ་རང་སྟོབས་ཀྱིས་ཤུགས་
ཞན་དུ་ སོང་ བའི་ སེམས་བྱུང་ དེ་བྱིང་ བ་ རགས་ པའི་ མཚན་ ཉིད།
དམིགས་རྟེན་ལས་སེམས་གཞན་དུ་མི་འཕྲོ་བར་རྣམ་པ་ལ་གསལ་ཆ་
ཡོད་ཀྱང་ངེས་ཆ་ཞན་དུ་སོང་བའི་སེམས་བྱུང་དེ་བྱིང་བ་ཕྲ་མོའི་ས་
མཚན་ཉིད། དམིགས་རྟེན་ལ་གཡོ་མེད་དུ་ཡིད་མི་གནས་པར་ཡུལ་
སྡུག་པ་ལ་རང་སྟོབས་ཀྱིས་ཅུང་ཟད་འཕྲོ་བའི་ཆ་ནས་འདོད་ཆགས་
ཆར་ གཏོགས་ ཀྱི་ སེམས་ བྱུང༌ དེ་ རྒོད་ པ་ ཕྲ་ མོའི་ མཚན་ ཉིད།
དམིགས་རྟེན་ལ་ཡིད་ཅུང་ཟད་ཀྱང་མི་གནས་པར་ཡུལ་སྡུག་པ་ལ་
རང་ སྟོབས་ཀྱིས་འཕྲོ་བའི་ཆ་ནས་འདོད་ཆགས་ཆར་གཏོགས་ཀྱིས་
621



བྱང་ཆུབ་ལོ་མ་དཔེ་ཚོགས།
སེམས་བྱུང་དེ་རྒོད་པ་རགས་པའི་མཚན་ཉིད། ཡུལ་སྡུག་མི་སྡུག་སྣ་
ཚོགས་ལ་ཡིད་རང་སྟོབས་ཀྱིས་འཕྲོ་བའི་ཆ་ནས་དུག་གསུམ་ཅི་རིགས་
ཀྱི་ ཆར་ གཏོགས་ པའི་ སེམས་ བྱུང་ དེ་ རྣམ་ གཡེང་ གི་ མཚན་ ཉིད།
དེས་ན་རྣམ་གཡེང་དང་རྒོད་པའི་རྒྱུའི་ཁྱད་པར་ནི། རྣམ་གཡེང་གི་
ཡུལ་ལ་གཙོ་བོ་སྡུག་མི་སྡུག་སྣ་ཚོགས་དང་རྒོད་པའི་ཡུལ་ལ་གཙོ་བོ་
སྡུག་པ་འཇོག་པས་ཡིན་ཏེ། ལམ་རིམ་ཆེན་མོ་ལས། རྒོད་པ་ནི་
འདོད་ཆགས་ཀྱི་ཆ་ཤས་གཅིག་ཡིན་པས་ཉོན་མོངས་གཞན་གྱི་སྒོ་ནས་
གཡེང་བ་ནི་རྒོད་པ་མིན་གྱི། ཉེ་ཉོན་ཉི་ཤུའི་ནང་ཚན་གྱི་སེམས་
བྱུང་ཡིན་ནོ། །ཞེས་གསུངས་པའི་ཕྱིར། རྣམ་གཡེང་ལ་དགེ་མི་
དགེ་ཁམས་གསུམ་ཀའི་སས་བསྡུས་ཡོད་དེ། བསྡུ་བ་ལས། མ་
དད་པ་དང་ལེ་ལོ་དང་བརྗེད་ངས་དང་རྣམ་གཡེང་དང་འཆལ་བའི་
ཤེས་རབ་ནི་ཉོན་མོངས་པའི་སེམས་ཐམས་ཅད་དང་མཚུངས་པར་
ལྡན་ནོ། །ཞེས་སོ། །དེས་ན་སེམས་གཅིག་གི་འཁོར་གྱི་རྣམ་གཡེང་
དང་རྒོད་པའི་ཡུལ་ཁྱད་མེད་ཀྱང་དུས་གསུམ་གྱི་ཆར་གཏོགས་ཚུལ་
ཁྱད་ཡོད་མེད་ཤེས་པར་བྱ། སྔགས་རིམ་ལས། འདིར་ཆོས་རྣམ་
འབྱེད་ཀྱི་ཤེས་རབ་ལ་རྒོད་པའི་མཚན་ཉིད་གསུངས་པ་ནི་དཔྱད་དྲག་
ན་དེའི་མཐར་རྒོད་པ་སྐྱེ་བའི་དོན་ཡིན་གྱི་ཤེས་རབ་དེ་ཉིད་རྒོད་པ་ག་
ལ་ཡིན་ནས་འདི་ཡང་བཞག་དྲག་ན་དེའི་མཐར་རྨུགས་པ་དང་བྱིངས་
པ་སྐྱེ་བ་དང་ཆོས་རབ་ཏུ་རྣམ་འབྱེད་ཀྱི་མི་མཐུན་ཕྱོགས་སུ་འགྱུར་
བའི་དོན་ཡིན་གྱི་ཞི་གནས་ཉིད་ཞུམ་པ་དང་རྨུགས་པར་སྟོན་པ་མ་
622



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཡིན་ནོ། །ཞེས་གསུངས་པ་སོགས་ལ་བརྟེན་ནས་ཞི་ལྷག་རྗེས་མཐུན་
པ་དང་མཚུངས་ལྡན་ཅི་རིགས་དང་བྱིང་རྒོད་ཕྲ་རགས་ཅི་རིགས་ཀྱི་
རྫས་རྒྱུན་འགལ་མི་འགལ་ཤེས་དགོས། ཡུལ་ངེས་ལྔ་ལ་དགེ་བས་
ཁྱབ་སྟེ། མདོ་དང་ཚད་གཞུང་སོགས་ལས་འཇིག་ལྟ་མ་རིག་པར་
གསུངས་ཤིང་མ་རིག་པ་དང་ཤེས་རབ་དང་ཤེས་འཆལ་གསུམ་གའི་
གཞི་མཐུན་འཇོག་པའི་རང་སྡེ་སོགས་མཁས་པ་སུ་ཡང་མེད་དོ། །
མདོ་ལས། མ་རིག་པས་ཉེ་བར་ཉོན་མོངས་ཅན་དུ་གྱུར་པའི་ཤེས་
རབ་ནི་རྣམ་པར་མི་འདག་གོ། གསུངས་པས་འཇིག་ལྟ་མ་རིག་པའི་
ཕྱོགས་སུ་བསྡུས་ནས་ཉོན་མོངས་བྱར་བསྟན་པ་ལས་མ་རིག་པ་མིན་
པར་བསྟན་པ་མིན་ཏེ། དཔེར་ན། པ་ལ་ཤ་དང་ལྡན་པའི་ནགས་
ཞེས་པའི་ཚིག་དེས་པ་ལ་ཤ་ནགས་ཀྱི་ཕྱོགས་སུ་བསྡུས་ནས་བསྟན་པ་
ལས་ནགས་ལས་ལོགས་སུ་སྟོན་པ་མིན་པ་ལྟར་རོ། །རང་ཡུལ་རང་
སྟོབས་ཀྱིས་རྨོངས་པའི་རིགས་སུ་གནས་པའི་སེམས་བྱུང་དེ་མ་རིག་
པའི་མཚན་ཉིད། དེ་བཞིན་དུ་དེ་ཐར་བ་ཐོབ་པ་དང་ཐམས་ཅད་
མཁྱེན་པ་ཐོབ་པ་ལ་སོགས་སྦྱར་ཏེ་ཉོན་མོངས་ཅན་དང་ཉོན་མོངས་
ཅན་མ་ཡིན་པའི་མ་རིག་པའི་མཚན་ཉིད། གང་ཟག་གི་བདག་མེད་
ལ་རང་སྟོབས་ཀྱིས་སོགས་བདག་འཛིན་དུ་གྱུར་བའི་མ་རིག་པའང་
སྦྱོར། མ་རིག་པ་འདུ་བྱས་ཡིན་པས་མ་རིག་པ་ཞེས་པའི་མ་དེ་་
དགག་སྒྲ་བདུན་གྱི་དང་བོ་ལ་མི་བྱེད་དེ། མཛོད་ལས། ཀུན་སྦྱོར་
སོགས་ཚིག་ཕྱིར་གལ་ཏེ། །ཞེས་གསུངས་པའི་ཕྱིར། ཤེས་རབ་ལས་
623



བྱང་ཆུབ་ལོ་མ་དཔེ་ཚོགས།
གཞན་པའི་མིག་སོགས་ཆོས་ཐམས་ཅད་མ་རིག་པར་ཐལ་བའི་ཕྱིར།
གཞན་པ་ཙམ་གྱི་དགག་སྒྲ་གཉིས་པ་ལའང་མི་རུང་ངོ༌། །འཆད་རྩོད་
རྩོམ་གསུམ་དང་རིག་གནས་སོགས་ལ་བསླབ་པའི་བློ་དོན་གྱི་ཤེས་
འཆལ་དང་དོན་མི་མཐུན་གྱི་ཤེས་འཆལ་ཐམས་ཅད་མ་རིག་པར་ཐལ་
བའི་ཕྱིར། ཤེས་རབ་དང་འདྲེས་བར་སྟོན་པའི་དགག་སྒྲ་གསུམ་པ་
ཡང་མིན་ནོ། ། ཤེས་འཆལ་ཐམས་ཅད་མ་རིག་པར་ཐལ་བའི་ཕྱིར།
ཐལ་རང་ཚད་མའི་རྗེས་འབྲང་གི་ལུགས་ལ་སྨད་པའི་དགག་སྒྲ་གཉེན་
པོའི་དགག་སྒྲ་གཉིས་ཡིན་ཀྱང་སྨད་པ་ཙམ་གྱི་དགག་སྒྲ་སོགས་འདི་
ཉིད་ལས་བཞི་བའི་ཙམ་སྒྲ་དབུ་མ་བ་ལ་སྦྱོར་དགོས་གསུངས་པ་་་
འཇིག་ལྟ་ལ་མ་རིག་པ་ཞེས་པའི་མ་དེ་འཇིག་ལྟ་ལ་སྨད་པའི་དགག་སྒྲ་
དང་གཉེན་པོའི་དགག་སྒྲ་གཉིས་ཀར་ཁས་ལེན་པའི་རང་སྡེ་བཞིའི་
དབུ་མ་བ་ལ་གཞུང་རྣམས་ལས་གཙོ་བོར་སྦྱར་ནས་གསུངས་པས་སྨད་
པ་ཙམ་གྱི་དགག་སྒྲ་ལ་མི་བྱེད་པའི་རང་སྡེ་ཡང་གཙོ་བོར་དབུ་མ་བ་ལ་
སྦྱར་ནས་བཤད་དགོས་ཞེས་པའོ། །གཉེན་པོ་དང་སྨད་པའི་དགག་
སྒྲ་གཉིས་ཀར་ཁས་ལེན་ཡོད་པའི་སྟེང་ནས་སྨད་པ་ཙམ་ལ་མི་བྱེད་
པའི་ཉན་ཐོས་སྡེ་བ་དང་ སེམས་ཙམ་པ་ཞིག་མེད་པ་མིན། ཤེས་
རབ་ཆུང་བ་ཀུན་གྱི་རྒྱུད་ཀྱི་ཤེས་རབ་ཐམས་ཅད་མ་རིག་པར་ཐལ་
བའི་ཕྱིར། གོང་མའི་དགག་སྒྲ་ལྔ་བ་ལ་ཡང་མིན། རིག་པ་ཡེ་ཤེས་
རྒྱུད་ལ་མ་སྐྱེས་པའི་རྒྱུད་ཀྱི་མིག་སོགས་ཆོས་ཐམས་ཅད་མ་རིག་པར་
ཐལ་ བའི་ ཕྱིར། བྲལ་ བའི་ དགག་ སྒྲ་ དྲུག་ པ་ ལ་ ཡང་ མི་ བྱེད།
624



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འགལ་ཟླའམ་གཉེན་པོའི་དགག་སྒྲ་བདུན་པ་ལ་རང་སྡེ་ཀུན་གྱིས་
འདོད། །མ་རིག་པ་ལ་རང་སྟོབས་ཀྱིས་རྨོངས་པས་ཁྱབ་པར་འདོད་
པ་དག་གིས་ཐག་པའི་གནས་ལུགས་ལ་མུན་པས་རང་སྟོབས་ཀྱིས་སྒྲིབ་
པ་བཞིན་མ་རིག་པ་ལ་ཡུལ་ལ་རང་སྟོབས་ཀྱིས་རྨོངས་པ་དགོས་པས་
མུན་པ་ཙམ་དཔེ་དོན་སྦྱོར་ལ། འཇིག་ལྟ་མི་རིག་པར་འདོད་པའི་
སྡེ་བ་དག་གིས་ཡུལ་གྱི་གནས་ཚུལ་རིག་པ་ཤེས་རབ་ཀྱི་འགལ་ཟླའི་ ་
གཙོ་བོར་གྱུར་པའི་ཆ་ནས་ཐག་ཁྲ་སྦྲུལ་འཛིན་དང་དཔེ་དོན་སྦྱོར།
ཡུལ་གྱི་གནས་ཚུལ་ལ་མུན་པ་བཞིན་དུ་སྒྲིབ་ནས་རིག་པར་མི་བྱེད་
པས་མ་རིག་པ་ཞེས་སྒྲ་བཤད་ཙམ་རང་སྡེ་ཀུན་འདྲའོ། །ཉོན་མོངས་
ཅན་མིན་པའི་མི་ཤེས་པ་གྲུབ་མཐའ་སྨྲ་བ་བཞི་ཀས་འདོད་ཀྱང་།
སྡོམ་ལས། དེ་མཐུས་བློ་འདས་ཆ་བཞི་རྒྱུ་བཞིའོ། །ཞེས་པའི་བློ་དེ་
ལ་མི་ཤེས་པའི་རྒྱུ་བཞིས་སྒྲིབ་ཚུལ་དང་། རིན་ཕྲེང་ལས་ཉོན་་་
མོངས་ ཅན་མིན་པའི་སྒྲིབ་ པ་ མི་ ཤེས་ པའི་ རྒྱུར་ གསུངས་ པ་ དང་།
སྤྱོད་འཇུག་ལས། སྲིད་འདི་ཉོན་མོངས་ཅན་མིན་ཡང་། ། ཀུན་་
རྨོངས་བཞིན་དུ་ཅི་སྟེ་མེད། །ཅེས་པ་རྗེ་ཡབ་སྲས་རྗེས་འབྲངས་དང་
བཅས་པས། རེ་ཞིག་ཉེར་ལེན་སྲེད་པ་ནི། །མེད་ཅེས་ངེས་པ་ཉིད་
ཅེ་ན། །ཞེས་པའི་རྩོད་ལན་དུ་གསུངས་ཚུལ་སོགས་ལ་དཔྱད་ན་ཉན་
ཐོས་སྡེ་གཉིས་ལུགས་ལའང་ཉོན་མོངས་ཅན་མིན་པའི་མ་རིག་པར་
ཁས་ལེན་དགོས་པར་འགྱུར་ཏེ། སྡོམ་ལས། སྒྲིབ་པ་ལུང་མ་་་
བསྟན་ཡང་སྟེ། །ཉོན་མོངས་མ་རིག་ཡོད་ཕྱིར་རོ། ། ཞེས་གསུངས་
625



བྱང་ཆུབ་ལོ་མ་དཔེ་ཚོགས། །
པའི་ཕྱིར། ལོག་ལྟ་ཁོང་ཁྲོ་རྩ་ལྟུང་སོགས་ཀྱི་དབང་གིས་བྱང་སེམས་
སླར་ངན་སོང་དུ་སྐྱེ་བ་ཡོད་ པར་ གཞུང་ རྣམས་ སུ་ གསུངས་ པས།
ཐེག་པ་ཆེ་ཆུང་གི་གང་ཟག་ལ་སླར་ངན་སོང་དུ་སྐྱེ་ངེས་ཞིག་དང་ལམ་
མ་ཞུགས་སུ་འགྱུར་ངེས་ཤིག་འཇོག་གམ་མི་འཇོག་ན་དེ་དག་གི་རྣམ་
དབྱེ་སངས་རྒྱས་ཀྱི་བཀའ་ལ་མ་བརྟེན་པར་རིགས་པས་མི་འགྲུབ་པས་
མི་འཇོག་པའི་རྒྱུ་མཚན་ཅི། གཞན་ཡང་ཐལ་འགྱུར་བའི་ལུགས་ལ་
རགས་པའི་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་མངོན་
པ་འོག་མ་ནས་བཤད་པའི་དགྲ་བཅོམ་པ་འགའ་ཞིག་སླར་ངན་སོང་
དུ་སྐྱེ་བ་ཡོད་པ་དང༌། བྱང་སེམས་ལོག་ལྟའི་གནས་སྐབས་དགེ་རྩ་
ཆད་པ་ཡོད་པར་མདོ་དང་བསྟན་བཅོས་དག་ལས་གསུངས་པའི་ཕྱིར།
འཇོག་དགོས་སམ་ཁོང་ཁྲོས་འཇོམས་བྱ་ལ་གོང་མའི་སེམས་དང་ཡེ་
ཤེས་ཀྱི་ཚོགས་མེད་ཀྱང་། ལོག་ལྟ་དང་རྩ་ལྟུང་སོགས་ཀྱི་འཇོམས་
བྱ་ལ་ཚོགས་གཉིས་དང་སྒོམ་བྱུང་ཡོད་དགོས་སོ། །འདི་ཉིད་ལས་
སྲེད་ལེན་གཉིས་གྲུབ་མཐའ་གོང་མ་ལྟར་གསོས་འདེབས་བྱེད་མིན་
གསུངས་པ་བྱེ་སྨྲའི་ལུགས་ལས་མཛོད་རང་ལུགས་མིན་ཏེ། མཐའ་
དཔྱོད་ལས། བྱེ་སྨྲས་དེ་ཚེ་གསུམ་ལ་རྫོགས་དགོས་པར་མི་འདོད་
པར་ཐལ། མཛོད་རང་ལུགས་ལ་མི་འདོད་པ་དེའི་ཕྱིར་ན་མ་ཁྱབ།
ཅེས་གསུངས་པའི་ཕྱིར། བྱེ་སྨྲས་ཐོག་མའི་མ་རིག་པ་ལ་མ་རིག་པ་
སུམ་ཅུ་སོགས་འཛིན་ཚུལ་ཡོད་མེད་གཉིས་ཀ་འཇོག ཀུན་བཏུས་
ལས་བཤད་པའི་མཐུན་གཏོགས་མཚུངས་ལྡན་ལྔ་ནི། དུས་མཐུན་
626



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པ། རྗེས་མཐུན་པ། དམིགས་རྣམ་མཐུན་པ། ངོ་བོ་མཐུན་པ།
ཁམས་དང་ས་མཐུན་པ་ལྔ་བོ་དེ་ཡིན་ཀྱང་མཛོད་ཀྱི་མཚུངས་ལྡན་ལྔ་
དང་འདྲའོ། །བསྡུ་བ་དང་སའི་སྟོད་འགྲེལ་བློ་བརྟན་གྱི་དབུས་་་
མཐའི་འགྲེལ་བཤད་སོགས་ལས་རྣམ་པ་མཚུངས་པ་མ་བགྲང་བའི་
ཚུལ་ལ་བཅོམ་ལྡན་རིགས་རལ་སོགས་ཀྱིས་ཡུལ་གྱི་ངོ་བོ་དང་ཁྱད་
པར་སྣང་རྟོགས་ཞེན་ཚུལ་མི་འདྲ་བའི་བཤད་པ་མི་མཐུན་པ་མང་
ཡང་། རང་ལུགས་ལ་རྣམ་ཤེས་ལ་རང་རྟེན་རང་དབང་བ་ལ་སྐྱེས་
པའི་སྒོ་ནས་ཡུལ་གྱི་རྣམ་པ་ཤར་བ་ཡོད་པ་དང་། སེམས་བྱུང་ལ་དེ་
ལྟར་མེད་པས་རྣམ་པ་མཚུངས་པ་མ་བགྲང་བར་རིགས་རྒྱན་སོགས་
ལས་གསུངས་སོ། ། སེམས་གང་ཡིན་རང་གི་འཁོར་གྱི་སེམས་བྱུང་
དང་རྫས་གཅིག་པར་མ་ཟད་སེམས་རང་གི་འཁོར་གྱི་སེམས་བྱུང་
རྣམས་ཀྱང་ནང་ཕན་ཚུན་རྫས་གཅིག་ཡིན་པར་ཐར་ལམ་གསལ་བྱེད་
རིགས་རྒྱན་སོགས་ལས་གསུངས། འདི་ཉིད་ལས་དེ་རབ་དང་་་་
མཚུངས་པར་ལྡན་པའི་ཞེས་པ་ཡི་གེ་མི་དག་ལ། དེའི་དོན་འཇིག་
ལྟ་དེ་རང་རྒྱུད་ཀྱི་ང་ལ་དམིགས་ནས་གང་ཟག་གི་བདག་ཏུ་གྲུབ་པར་
ལྟ་བའི་ཤེས་རབ་ཉོན་མོངས་ཅན་དང་མཚུངས་ལྡན་གྱི་གྲོགས་ལྟ་མིན་
གྱི་མ་རིག་པ་དང་མཚུངས་ལྡན་ཡིན་ན་ཡང་ལྟ་མིན་གྱི་མ་རིག་པ་ལ་
རང་གྲོགས་འཇིག་ལྟ་དང་མཚུངས་ལྡན་གྱིས་མ་ཁྱབ་ཅེས་པའོ། །
དགྲ་བཅོམ་པས་ལོག་རྟོག་སྤང་བར་གསུངས་པ་ནི། མ་རྟོགས་ལོག་
རྟོག་ཐེ་ཚོམ་གསུམ་དུ་ཕྱེ་བའི་དེ་ལ་དགོངས་ཏེ། ཀུན་མཁྱེན་ཡབ་
627



བྱང་ཆུབ་ལོ་མ་དཔེ་ཚོགས།
སྲས་ཀྱིས་དགྲ་བཅོམ་པའི་རྒྱུད་ན་ལོག་རྟོག་ཡོད་པར་གསུངས་པའི་
ཕྱིར། ཐེ་ཚོམ་ལ་སྒྲས་བརྗོད་ཀྱིས་རང་ཡུལ་ལ་རང་སྟོབས་ཀྱིས་རྩེ་
གཉིས་པའི་ཉོན་སྒྲིབ་ཕྲ་རགས་སུ་གྱུར་པའི་ཐེ་ཚོམ་གསུམ་ཡོད་དོ། །
སྒོ་མང་དམ་ཆོས་པས། གསེར་ཕྲེང་སོགས་ཀྱི་སྒྲས་ཟིན་ལ་བརྟེན་
ནས་ཐོག་མའི་མ་རིག་པ་ལ་འཁོར་རྩ་དགོས་པར་བཞེད་ཀྱང་འདིར་
རྣལ་འབྱོར་སྤྱོད་པའི་ས་ལས་རྒྱུན་ཞུགས་ཕྱིར་འོང་ཕྱིར་མི་འོང་སོགས་
ཀྱིས་སྤངས་པའི་ཡན་ལག་བཅུ་གཉིས་ཡོད་པར་གསུངས་པས་བཀག་
དམ་ཆོས་པས་རྣལ་འབྱོར་སྤྱོད་པའི་ས་ནས་མཐོང་སྤངས་སུ་གྱུར་པའི་
ཡན་ལག་དང་བོའི་མ་རིག་པ་ཡོད་ཀྱི་ཐོག་མའི་མ་རིག་པ་མ་གསུངས་
ཞེས་ བཤད་ པ་ ཀུན་ མཁྱེན་ སོགས་ ཀྱི་ དགོངས་ པ་ མིན་ པར་ རོ། །
འདིར་དེ་དག་རེ་རེ་ལའང་དོན་ལ་དཔྱད་པ་གཏན་མ་ཞུགས་པ་་་
སོགས་ཀྱི་དོན་ཡུལ་སུམ་ཅུ་བོ་དེ་དང་དེ་ལ་བློ་ཁ་མ་ཕྱོགས་པའི་གང་
ཟག་གི་རྒྱུད་ཀྱི་ཡུལ་དེ་དང་དེ་ལ་ཚིག་སྤྱི་ཙམ་གྱི་ཐོས་བྱུང་གི་གོ་བ་
ཆགས་པ་ལ་གེགས་བྱེད་ཀྱི་རང་གྲོགས་མ་རྟོགས་པའི་བློ་དང་མཚུངས་
པར་ལྡན་པའི་མ་འདྲེས་པའི་མ་རིག་པ་རེ་དང་། ཡུལ་དེ་དང་དེ་ལ་
ཐོས་བྱུང་གིས་དཔྱད་པ་ཞུགས་ཤིང་སྒྲོ་འདོགས་མ་ཆོད་པའི་གང་ཟག་
གི་རྒྱུད་ཀྱི་དོན་དེ་དང་དེ་ལ་བསམ་བྱུང་གིས་དཔྱད་པ་རྫོགས་པ་ལ་
གེགས་བྱེད་ཀྱི་རང་གྲོགས་མ་རྟོགས་པའི་བློ་དང་མཚུངས་ལྡན་གྱི་མ་
འདྲེས་པའི་མ་རིག་པ་རེ་དང༌། ཡུལ་དེ་དང་དེ་ལ་བསམ་བྱུང་གིས་
དཔྱད་པ་རྫོགས་ཀྱང་བྱིང་རྒོད་དང་བྲལ་བའི་གནས་ཆ་མ་རྙེད་པའི་
628



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གང་ཟག་གི་རྒྱུད་ཀྱི་དོན་དེ་དང་དེ་ལ་སྒོམ་བྱུང་གིས་ངེས་པ་ལ་གེགས་
བྱེད་ཀྱི་རང་གྲོགས་མ་རྟོགས་པའི་བློ་དང་མཚུངས་ལྡན་གྱི་མ་འདྲེས་
པའི་མ་རིག་པ་རེ་ཡོད་པའི་ཕྱིར་དང༌། རང་གྲོགས་ལོག་ལྟ་དང་
མཚུངས་ལྡན་གྱི་ཡུལ་དེ་དང་དེ་ལ་དམིགས་པའི་མ་རིག་པ་རེ་ཡོད་
པས་མདོའི་འགྲེལ་བཤད་ལས་མ་རིག་པ་སུམ་ཅུ་ལ་རང་གྲོགས་ཐེ་
ཚོམ་དང་མཚུངས་ལྡན་གྱིས་ཁྱབ་པར་བསྟན་པ་མིན་ཞེས་པའོ། །
འདོད་ཉོན་དྲུག་པ་སྤངས་མ་ཐག་པའི་ཕྱིར་འོང་ཆོས་ཅན། ཁྱོད་
ཀྱིས་སྤངས་པའི་ཡན་ལག་བཅུ་གཉིས་ཡོད་དེ། རང་གི་སྐྱེ་བ་སྔ་
མར་གྱུར་པའི་ངན་འགྲོའི་སྐྱེ་བ་འཕེན་བྱེད་ཀྱི་འདོད་ཉོན་དྲུག་པར་
གྱུར་བའི་ཐོག་མའི་མ་རིག་པ་སྲེད་ལེན་གཉིས་དེ་དང་ཚར་གཅིག་
པའི་གཉིས་པ་འདུ་བྱེད་ཀྱི་ལས་དང་འཕངས་འབྲས་ཕྱེད་བདུན་ཅུ་བ་
སྲིད་པ་དེ་ཡན་ལག་བཅུ་གཉིས་སྤང་བ་གང་ཞིག། སླར་ཡང་འདོད་
ཉོན་དྲུག་པའི་ངོ་བོར་གྱུར་པའི་ཐོག་མའི་མ་རིག་པས་ཀུན་ནས་་་་
བསླང་བའི་འཕེན་བྱེད་དགེ་མི་དགེའི་ལས་དང་ཚར་གཅིག་པའི་ཐོག་
མའི་མ་རིག་པ། གཉིས་པ་འདུ་བྱེད་ཀྱི་ལས། བཅུ་བ་སྲིད་པ།
དེར་གྱུར་པའི་སྲེད་ལེན་གཉིས་དང་འཕངས་འབྲས་བདུན་སྤངས་
པའི་ཕྱིར། རྟགས་རེ་རེ་ནས་གྲུབ་སྟེ། རྟེན་འབྲེལ་གསུང་རྒྱུན་
ལས། ཕྱིར་མི་འོང་གིས་འདོད་པ་འདིར་སྐྱེ་བ་གཅིག་ལས་ལྷག་ལེན་
པའི་ལས་ཀྱི་ཀུན་སློང་དུ་གྱུར་པའི་མ་རིག་པ་དང༌། དེ་དང་ཚར་
གཅིག་པའི་ཡན་ལག་བཅུ་གཉིས་སྤངས་པ་ཡོད་པའི་ཕྱིར། ཞེས་
629



བྱང་ཆུབ་ལོ་མ་དཔེ་ཚོགས།
དང༌། འདི་ཉིད་ལས་ཀྱང་རྒྱུན་ཞུགས་ཀྱི་རྒྱུད་ལ་དེའི་ནང་ཚན་ཅི་
རིགས་ཞེས་སོགས་མ་ཁྱབ་ན་འབྲས་གནས་བཞི་བོ་རེ་རེ་ཐོབ་པ་དང་
དུས་མཉམ་དུ་སྤང་རྒྱུའི་ཡན་ལག་བཅུ་གཉིས་དང་། ཉི་སྣང་སོགས་
ལས་བཤད་པའི་མྱང་འདས་བརྒྱད་དང༌། བྱེ་སྨྲའི་ལུགས་ལ་སོ་སོར་
བརྟག་མིན་གྱི་འགོག་པ་ ཐོབ་གཞིའི་ངན་འགྲོའི་སྐྱེ་བ་དང་། བླ་
མེད་ལུགས་ལ་རིན་པོ་ཆེ་ལྟ་བུའི་གདུལ་བྱའི་རྒྱུད་ཀྱི་བསྐྱེད་རིམ་གྱི་
སྦྱང་བྱའི་སྐྱེ་ཤི་བར་དོ་གསུམ་སོགས་སྒྲོ་བཏགས་འབའ་ཞིག་གིས་བཟོ་
དགོས་པར་འགྱུར་རོ། ། སོ་སོའི་སྐྱེ་བོ་རྣམས་ཆོས་ཅན། འཕེན་
བྱེད་དགེ་མི་དགེའི་ལས་བསགས་པོ་ཡིན་ཏེ། གང་ཟག་གི་བདག་
མེད་མངོན་སུམ་དུ་རྟོགས་པའི་སྒོས་ཐོག་མའི་མ་རིག་པ་དུམ་བུར་མ་
བྱས་པ་དང༌། གང་ཟག་གི་བདག་མེད་མངོན་སུམ་དུ་མཐོང་ཟིན་
སྒོམ་པའི་སྒོ་ནས་ཐོག་མའི་མ་རིག་པ་གསོད་ལྡོང་དུ་མ་བྱས་པ་དང་།
སླར་ཐོག་མའི་མ་རིག་པ་རང་རྒྱུད་ལ་འབྱུང་བའི་བག་ལ་ཉལ་གྱི་ས་
བོན་ཡོད་པའི་ཁྱད་པར་གསུམ་ལྡན་གྱི་སྐྱེས་བུ་ཡིན་པའི་ཕྱིར། དེས་
ན་འབྲས་བུ་ཆེ་བར་སྐྱེ་བ་འཕེན་བྱེད་ཀྱི་ལས་འགའ་ཞིག་གནས་་་་
གཙང་གི་སྐྱེ་བ་འཕེན་བྱེད་ཀྱི་ལས་སུ་ཁ་བསྒྱུར་བ་བོའི་ཕྱིར་མི་འོང་
ཡོད་ ཀྱང་ དེ་ གསོག་ པ་ བོ་ མེད། རྟེན་ འབྲེལ་ མདོ་ འགྲེལ་ལས།
འདུ་བྱེད་རྣམས་ཀྱི་ནས་རྣམ་གཉིས་ཏེ + སྤྱི་ཡི་རྐྱེན། ཞེས་པས་
དུས་ཀྱི་ཀུན་སློང་ལ་ཉོན་མོངས་ཡོད་པའི་འཕེན་བྱེད་དགེ་མི་དགེའི་
ལས་རང་རང་གི་ཀུན་སློང་གི་ཐོག་མའི་མ་རིག་པས་ལས་དེ་དང་དེའི་
630



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དུས་ཀྱི་ཀུན་སློང་གཉིས་ཀའི་སྤྱིའི་རྐྱེན་དང་གཙོ་བོའི་སྐྱོན་བཤད་པར་
དངོས་སུ་བསྟན་ནས། དུས་ཀྱི་ཀུན་སློང་ལ་དགེ་བ་ཡོད་པའི་འཕེན་
བྱེད་དགེ་མི་དགེའི་ལས་ཀྱི་ཀུན་སློང་གི་ཐོག་མའི་མ་རིག་པས་ལས་དེ་
དང་དེའི་དུས་ཀྱི་ཀུན་སློང་གི་དགེ་བ་གཉིས་ཀའི་སྤྱིའི་སྐྱོན་དང་གཙོ་
བོའི་སྐྱོན་རྣམ་པ་གཉིས་ཀར་བྱེད་པར་ཤུགས་ལ་བསྟན་ཏོ། །དེ་མེད་
པ་ནི་གཙོ་བོའི་རྐྱེན་ཞེས་པའི་དུས་ཀྱི་ཀུན་སློང་ལ་ཉོན་མོངས་མེད་
པའི་འཕེན་བྱེད་བསོད་ནམས་དང་མི་གཡོ་བའི་ལས་ཀྱི་ཀུན་སློང་གི་
ཐོག་མའི་མ་རིག་པས། ལས་དེ་དང་དེའི་དུས་ཀྱི་ཀུན་སློང་གི་ཉོན་
མོངས་གཉིས་ལས་གཅིག་པུས་གཙོ་བོའི་རྐྱེན་བྱེད་པར་བསྟན་པ་དེས་
ན་འཕེན་བྱེད་ཀྱི་ལས་རྣམས་དང་དེ་དག་གི་དུས་ཀྱི་ཀུན་སློང་གཉིས་
བྱ་བ་མཐུན་པར་འཇུག་མི་འཇུག་ཀུན་སློང་གི་མ་རིག་པ་ལ་རག་ལས་
པས་དེ་ལ་དེ་དང་དེའི་སྤྱིའི་རྐྱེན་དང་གཙོ་བོའི་རྐྱེན་ཞེས་བརྗོད་པ་སྟེ།
འདི་ཉིད་ལས། བློན་པོའི་བྲན་ཡང་རྒྱལ་པོའི + བྱེད་པའི་ཕྱིར།
ཞེས་གསུངས་པའི་ཕྱིར། མི་དགེ་བཅུའི་རྫོགས་བྱེད་དུས་ཀྱི་ཀུན་
སློང་ངེས་ཚུལ། མཛོད་ལས། གསོད་དང་གནོད་སེམས་ཚིག་་་
རྩུབ་པོ། །ཞེ་སྡང་གིས་ནི་མཐར་ཕྱིན་བྱེད། །ཅེས་པའི་གསུང་ཟིན་
ལྟར་འདི་ཉིད་ལས་ཀྱང་གསུངས་པ་གཙོ་ཆེ་བ་སྟེ་ལུས་ངག་གི་ལས་
བདུན་ཀ་ལ་ཞེ་སྡང་སོགས་ཀྱིས་རྫོགས་བྱེད་དུས་ཀྱི་ཀུན་སློང་བྱས་པ་
སྲིད་པར་མཛོད་འགྲེལ་དང་རྟེན་འབྲེལ་ཆེན་མོ་སོགས་ལས་གསུངས།
དགེ་བཅུ་རྫོགས་བྱེད་དུས་ཀྱི་ཀུན་སློང་ངེས་ཚུལ་ཡང་། གསོད་དང་
631



བྱང་ཆུབ་ལོ་མ་དཔེ་ཚོགས།
གནོད་སེམས་ཚིག་རྩུབ་བསྲུང་། ། སྡང་མེད་ཀྱིས་ནི་མཐར་ཕྱིན་་་་་
བྱེད། །ལོག་གཡེམ་བརྣབ་སེམས་མ་བྱིན་བསྲུང༌། །མ་ཆགས་པ་ཡིས་
རྫོགས་པར་བྱེད། །ཡང་དག་ལྟ་བ་མ་རྨོངས་པས། ། ལྷག་མ་གསུམ་
གྱིས་རྫོགས་པར་འདོད། །ཅེས་འདོན་པ་བསྒྱུར་རོ། ། གཙོ་ཆེར་དེ་
ལྟར་གསུངས་ཀྱང་དགེ་མི་དགེའི་ལས་ལམ་བཅུ་བོ་རེ་རེའི་དུས་ཀྱི་
ཀུན་སློང་ལ་དགེ་མི་དགེ་ལུང་མ་བསྟན་གསུམ་རེ་ཡོད་དེ། རྩ་བར།
རབ་ཏུ་འཇུག་བྱེད་དགེ་སོགས་ལས། ། རྗེས་འཇུག་བྱེད་ཀྱང་རྣམ་
གསུམ་འགྱུར། །ཞེས་དང༌། སྡོམ་ལས། དུས་ཀྱི་ཀུན་སློང་སྡིག་
ཀྱང་རྒྱུའི་ཀུན་སློང་། །དཀར་ནག་དགེ་འགྱུར་འདིར་མཚུངས་ཡིག་
ཆ་གསལ། །ཞེས་གསུངས་པའི་ཕྱིར། རང་གི་དེ་མ་ཐག་རྐྱེན་དུ་
གྱུར་པའི་ཐོག་མའི་མ་རིག་པ་ལས་བྱུང་བའི་འཕེན་བྱེད་ཀྱི་ལས་ལ་མི་
དགེ་ བས་ ཁྱབ་ པར་ རང་ སྡེ་ བཞི་ ཀས་ འདོད་དེ། ཆེན་མོ་ལས།
འཕེན་བྱེད་བསོད་ནམས་དང་མི་གཡོ་བའི་ལས་གཉིས་རང་རང་གི་
ཀུན་སློང་གི་ཐོག་མའི་མ་རིག་པའི་དེ་མ་ཐག་རྐྱེན་མི་སྲིད་པའི་ཕྱིར།
ཞེས་གསུངས་པའི་ཕྱིར་རོ། །བསགས་མ་ཐག་པའི་འཕེན་བྱེད་དགེ་
བའི་ ལས་ ལམ་ གྱི་ སེམས་ པ་ ལ་ དུས་ཀྱི་ ཀུན་ སློང་ ལ་ དགེ་ བ་ དང་།
བསགས་མ་ཐག་པའི་འཕེན་བྱེད་མི་དགེ་བའི་སེམས་པ་ལ་དུས་ཀྱི་
ཀུན་སློང་ལ་མི་དགེ་བ་ཡོད་པས་ཁྱབ་པར་གསུངས། ལས་དེ་དང་
དེའི་དུས་ཀྱི་ཀུན་སློང་སོགས་ལ་རིགས་པ་ཕྲ་མོ་མ་བྱས་ན། རྟོག་
གཉིས་ ཅིག་ ཆར་ མཐོང་ བ་ མེད། །ཅེས་ པར་ འགལ་ བ་ འོང་།
632



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འཕེན་བྱེད་ལས་ཀྱི་རྒྱུའི་ཀུན་སློང་དང་དུས་ཀྱི་ཀུན་སློང་གཉིས་སོ་
སྐྱེས་ཁོ་ནའི་རྒྱུད་ལ་ཡོད་ པ་ནི་དེ་ གཉིས་ཀྱི་ས་མཚམས་ ཀྱིས་ ཤེས།
ལྷས་བྱིན་རྒྱུད་ཀྱི་མཆོད་སྦྱིན་རང་སྐྱ་ཐུབ་པའི་རྫས་ཡོད་དུ་གྲུབ་པར་
འཛིན་པའི་མ་རིག་པ་ལྟ་བུ་ལྟ་མིན་དུ་གྱུར་པའི་གང་ཟག་གི་བདག་
འཛིན་དུ་འཇོག་པར་ཆེན་མོར་གསུངས་ཀྱང་དེ་འདྲའི་མ་རིག་པ་སྤྱི་
ལྡོག་དེ་ལ་ལྟ་བ་ལྟ་མིན་གཉིས་ཡོད་པས། ་ སྤྱི་ལྡོག་ལྟ་མིན་དུ་མི་
རིགས་ཏེ། འདི་ལ་རྟེན་འབྲེལ་ཆེན་མོར་ཞེས་སོགས་གསུངས་པའི་
ཕྱིར། རང་ཡུལ་ངེས་པའི་གཞན་རིག་གི་ཡིད་ཤེས་ལ་སྐབས་འདིའི་
རིག་པ་ཡེ་ཤེས་ཡིན་པས་ཁྱབ་བོ། །རང་དང་རྒྱུད་གཅིག་པའི་ང་ལ་
དམིགས་ནས་ང་བདག་ཏུ་གྲུབ་པར་ལྟ་བའི་ཤེས་རབ་ཉོན་མོངས་ཅན་
དེ་འཇིག་ལྟའི་ངོ་བོ། དབྱེ་ན་བདག་དང་བདག་གིར་ལྟ་བའི་འཇིག་
ལྟ་གཉིས་རང་སྡེ་བཞི་ཀས་འདོད། ཐལ་འགྱུར་བའི་ལུགས་ལ་སྒྲས་
བརྗོད་ཀྱིས་དབྱེ་ན་མཐོང་སྤང་བདེན་འཛིན་དུ་གྱུར་པའི་རྩ་བའི་
འཇིག་ལྟ་ཉེར་ལྔའི་རིགས་སུ་གཏོགས་པའི་ཤེས་རབ་ཉོན་མོངས་ཅན་
དང༌། མཐོང་སྤང་བདག་འཛིན་རགས་པར་གྱུར་པའི་རྩེ་མོའི་་་
འཇིག་ལྟ་ཉེར་ལྔའི་རིགས་སུ་གཏོགས་པའི་ཤེས་རབ་ཉོན་མོངས་ཅན་
དང་། སྒོམ་སྤང་འཇིག་ལྟ་ཕྲ་རགས་གཉིས་དང་བཞི་ཡོད། འདི་
བའི་ལུགས་ལ་རྩ་བའི་འཇིག་ལྟ་དང་རྩེ་མོའི་འཇིག་ལྟ་གཉིས་ལ་་་
གཞན་སྡེ་དང་རང་སྡེ་འོག་མ་དག་གི་གྲུབ་མཐས་བསླད་པའི་བློ་ཡོད་
ཚུལ་ཤེས་པར་བྱ། ལུགས་འདི་ལ་ཐོག་མའི་མ་རིག་པ་ལ་འཇིག་ལྟ་
633



བྱང་ཆུབ་ལོ་མ་དཔེ་ཚོགས།
དང་རང་གྲོགས་འཇིག་ལྟ་དང་མཚུངས་ལྡན་ཅི་རིགས་ཀྱིས་མ་ཁྱབ་
བོ། །རྣམ་འགྱུར་རྣམས་ཀྱི་བྱེད་པ་བོ་མ་ཡིན་པ། རྡུལ་མུན་སྙིང་
སྟོབས་གསུམ་གྱི་ཡོན་ཏན་མེད་པ། ཁྱབ་པར་བྱེད་པའི་བྱ་བ་མེད་
པའི་ཁྱད་ཆོས་ལྔ་ལྡན་གྱི་བདག་ཏུ་གྲུབ་པར་འཛིན་པའི་མ་རིག་པ་
རང་སྡེ་བཞི་ཀས་བདག་འཛིན་རགས་པར་འདོད། ཕྱུགས་རྫིས་
ཕྱུགས་ལ་དབང་བསྒྱུར་ཞིང་ཚུར་ལ་ལྟོས་ཤིང་ཕར་ལ་མི་ལྟོས་པར་
བདག་ཉིད་དང་མི་མཐུན་པའི་སྒོ་ནས་རང་ཉིད་ཡན་གར་དུ་ཡོད་པ་
བཞིན། རང་གི་ཆ་ཤས་དག་ལས་ཆ་ཅན་རང་ཉིད་དེ་ལྟར་ཡོད་
པར་འཛིན་པའི་མ་རིག་པ་རང་སྡེ་འོག་མ་བཞི་ཀའི་ལུགས་ལ་བདག་
འཛིན་ཕྲ་མོ་ཡིན་ཞིང་སྒོམ་སྤང་ཡོད། ཐལ་འགྱུར་བའི་ལུགས་ལ་
བདག་འཛིན་རགས་པ་དང་མཐོང་སྤང་ཁོ་ན་ཡིན། ཚོང་དཔོན་
ཚོང་པ་ལས་གཞན་དུ་བདག་ཉིད་མི་མཐུན་པའི་སྒོས་ཟུར་དུ་དགར་
དུ་མེད་ལ། ཚུར་ལ་ལྟོས་ཤིང་ཕར་ལ་མི་ལྟོས་པར་དབང་བསྒྱུར་བ་
བོ་ཡིན་པ་ལྟར་རང་གི་ཆ་ཤས་ཆ་རྣམས་ལས་ཆ་ཅན་རང་ཉིད་དེ་ལྟར་
དུ་གྲུབ་པར་འཛིན་པའི་མ་རིག་པ་བདག་འཛིན་རགས་པ་དང་དེ་ལ་
མཐོང་སྒོམ་གྱི་སྤང་བྱ་གཉིས་ཡོད་པར་འདོད་པ་ནི་ཐལ་འགྱུར་བའི་
ཁྱད་ཆོས་སོ། །དེས་ན་རང་གི་ཆ་ཤས་རྣམས་དང་ཆ་ཅན་རང་ཉིད་
གཉིས་རྟ་དང་བ་གླང་བཞིན་ཕན་ཚུན་གང་ལ་ལྟོས་མེད་ཚུགས་ཐུབ་
ཀྱི་གཅིག་དང་དུ་མ་ཅི་རིགས་སུ་འཛིན་པའི་མ་རིག་པ་བདག་འཛིན་
ཕྲ་མོ་དང་། དེ་ལ་མཐོང་སྒོམ་གྱི་སྤང་བྱ་གཉིས་ཡོད་པར་ཐལ་རང་
634



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གཉིས་ཀས་འདོད། ཡུལ་གྱི་རང་མཚན་ལ་ཚད་མར་སོང་བའི་བློ་
གནོད་མེད་ཀྱིས་བཞག་ཙམ་མ་ཡིན་པར་ཚུགས་ཐུབ་ཏུ་གྲུབ་པར་
འཛིན་པའི་མ་རིག་པ་རང་རྒྱུད་པའི་བདག་འཛིན་ཕྲ་མོ་དང་དེ་ལ་
ཀུན་བཏགས་དང་ལྷན་སྐྱེས་གཉིས་ཡོད་པར་འདོད་ཀྱང་། ཐལ་
འགྱུར་བས་དེ་བདག་འཛིན་རགས་པ་ཀུན་བཏགས་སམ་མཐོང་སྤང་
ཁོ་ནར་འདོད་པའི་རྒྱུ་མཚན་ནི་ཡུལ་གྱི་རང་མཚན་ལ་ཚད་མར་སོང་
བའི་བློ་གནོད་མེད་མེད་པ་ལ་ཐུག་གོ། རང་རྒྱུད་པ་མན་ཆད་ནང་
ཕན་ཚུན་རྩོད་པའམ་གོང་འོག་རྩོད་པའི་ཚེ་ཆོས་ཅན་མཐུན་སྣང་བ་
ཡོད་པ་ཡང་དེ་འདྲའི་བློ་གནོད་མེད་མཐུན་གྲུབ་ཏུ་ཡོད་པ་ལ་ཐུག་གོ།
ཐལ་རང་གཉིས་ཀྱི་ངོར་ཆོས་ཅན་མཐུན་སྣང་བ་མེད་པ་ཡང་དེ་་་
འདྲའི་བློ་གནོད་མེད་དེ་གཉིས་ཀྱི་ངོར་ཡོད་མེད་མི་མཐུན་པ་ལ་ཐུག་
གོ། ཐལ་འགྱུར་བ་ནང་ཕན་ཚུན་རྩོད་པ་ན་ཆོས་ཅན་མཐུན་སྣང་
བ་ཡོད་པ་ཡང་དེ་འདྲའི་བློ་གནོད་མེད་མེད་པར་རྒོལ་བ་གཉིས་ཀ་ལ་
མཐུན་གྲུབ་ཏུ་ཡོད་པས་ཡིན་ནོ། ། ཡིག་ཆ་གསར་རྙིང་གཉིས་ཀས་
ཤེས་བྱའི་སྒྲིབ་པའི་མཚན་ཉིད་ཅན་མ་རིག་ཙམ་ཀུན་ཏུ་སྤྱོད་པའི་
ཕྱིར་ཞེས་པའི་འཇུག་འགྲེལ་གྱི་ལུང་དང༌། སྐྱབས་འགྲོ་བདུན་ཅུ་བ་
ལས་ཤིན་ཏུ་ཕྲ་བའི་ལུས་ངག་ཡིད་གསུམ་ངོ་བོ་ཐ་དད་དུ་འཛིན་པའི་
དྲི་མ་སྟོན་བྱེད་ཀྱི་རྒྱུད་སོགས་ལ་བརྟེན་ནས་བདེན་གཉིས་ངོ་བོ་ཐ་
དད་དུ་འཛིན་པའི་བློ་དང་གཉིས་སྣང་འཁྲུལ་བའི་ཆར་གྱུར་བའི་མ་
རིག་པ་སོགས་ལ་ཤེས་སྒྲིབ་ཡོད་པར་གསུངས་ཀྱང་བདེན་གཉིས་ངོ་བོ་
635



བྱང་ཆུབ་ལོ་མ་དཔེ་ཚོགས།
ཐ་དད་དུ་འཛིན་པ་སོགས་ལ་གྲུབ་མཐས་བསླད་པའང་ཡོད་པས་ཞིབ་
ཆ་དགོས། འདི་བའི་ལུགས་ལ་བློ་ལྐོག་གྱུར་པ་དང་ཉོན་མོངས་ལྐོག་
གྱུར་བ་དང་། ་ཉོན་སྒྲིབ་མངོན་གྱུར་པ་གསུམ་གྱི་གཞི་མཐུན་ཡོད་
པ་ལྟར་ཤེས་སྒྲིབ་ལའང་འདྲའོ། །བདག་འཛིན་ཕྲ་རགས་ལྷན་སྐྱེས་
ཆེ་འབྲིང་སྐོར་དྲུག་ས་གཉིས་པའི་རྣམ་གྲོལ་ལམ་ནས་བདུན་པའི་རྣམ་
གྲོལ་ལམ་གྱི་དངོས་སྐལ་གྱི་སྤང་བྱ་བྱས་ནས་སྤང་བ་དང༌། ཆུང་ངུ་
སྐོར་གསུམ་ས་བརྒྱད་པའི་ཐོག་མའི་རྣམ་གྲོལ་ལམ་གྱིས་གཅིག་ཆར་དུ་
སྤང་བ་ཡིན་ཏེ། རྣམ་བཤད་ལས། དེ་སྒོམ་སྤང་གི་ཉོན་མོངས་
ལྷན་སྐྱེས་ཆེ་འབྲིང་དྲུག་ས་གཉིས་པ་ནས་བདུན་པའི་བར་གྱིས་སྤོང་
བའི་ས་འདིའི་སྤང་བྱ་དགོས་སོ། །ཞེས་གསུངས་པའི་ཕྱིར། མདོ་
སྡེ་སྤྱོད་པའི་ལུགས་ལ་སྒོམ་སྤང་ཉོན་མོངས་ཆེན་པོའི་ཆེན་པོ་ལ་ཆེ་
ཆུང་གཉིས་སུ་ཕྱེ་བའི་ཆེན་པོ་ས་དང་བོའི་སྒོམ་ལམ་རྣམ་གྲོལ་ལམ་གྱི་
སྤང་བྱར་འཇོག་པ་ལས་ལྷག་མ་རྣམས་སྤང་ཐེབས་བདུན་དུ་བྱས་ནས་
སྤང་པ་ཐལ་འགྱུར་བ་དང་འདྲའོ། ། ཐལ་འགྱུར་བས་ཤེས་སྒྲིབ་ཆེ་
འབྲིང་གཉིས་དང་ཤེས་སྒྲིབ་ཆུང་ངུའི་ཆེན་པོ་དང་ཆུང་ངུའི་ཆུང་ངུ་
བཞི་རིམ་བཞིན་སྤང་དགོས་པར་འདོད། ཐལ་འགྱུར་བ་དང་མདོ་
སྡེ་སྤྱོད་པ་གཉིས་ཀྱིས་སྤང་བྱ་སྤང་ཚུལ་ས་བཅུ་བ་དང༌། སེམས་
ཙམ་པ་དང་རྣལ་འབྱོར་སྤྱོད་པའི་རང་རྒྱུད་པ་གཉིས་ཀྱིས་དགོངས་
འགྲེལ་ལ་བརྟེན་ནོ། །བྱེ་སྨྲ་གནས་མ་བུ་བ་དང་། བཟང་བོའི་ལམ་
པ་དང་། ཀུན་གྱིས་བཀུར་བ་དང་། ཆོས་སྦས་པ་དང་བླ་མ་བ་
636



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སོགས་ཀྱིས་རང་སྐྱ་ཐུབ་པའི་བདག་དངོས་སུ་ཁས་བླངས་པར་མཁས་
པ་སྔ་ཕྱི་མང་བོས། མཛོད་གནས་དགུ་བ་སོགས་དྲངས་ནས་་་་་
བསྒྲུབས་ཀྱང་ཀུན་མཁྱེན་རང་ལུགས་འཛིན་པ་དག་གིས་དེ་ལྟར་མི་
འདོད་པ་རྗེ་ཡབ་སྲས་ཀྱིས་ལུང་མ་བསྟན་གྱི་ལྟ་བ་བཅུ་བཞི་སྟོན་པའི་
གཞུང་དང་ཀུན་མཁྱེན་དང་འཇམ་པའི་དབྱངས་ཀྱི་གསུང་མང་བོས་
ཤེས། མང་བཀུར་སྡེ་ལྔས་གང་ཟག་རྟག་མི་རྟག་དང་རང་སྐྱ་བའི་
རྫས་སུ་གྲུབ་མ་གྲུབ་གང་དུ་བརྗོད་དུ་མེད་པར་ཁས་མི་ལེན་པར་ཐལ།
གང་ཟག་རང་སྐྱ་ཐུབ་པའི་རྫས་སུ་གྲུབ་པ་དངོས་སུ་ཁས་བླང་བའི་
ཕྱིར། གཞན་ཡང་མང་བཀུར་བ་འགའ་ཞིག་གིས་གང་ཟག་གི་་་
མཚན་གཞིར་རང་སྐྱ་འཛིན་མི་ཐུབ་པའི་བཏགས་ཡོད་དང་། མང་
བཀུར་བ་ལ་ལས་དེའི་མཚན་གཞིར་རང་སྐྱ་བའི་རྫས་ཡོད་ཅིག་འཇོག་
པའི་རྣམ་དབྱེ་མི་འཐད་པར་ཐལ། དེ་ལྔ་གང་རུང་ལ་རང་སྐྱ་ཐུབ་
པའི་བདག་དངོས་སུ་ཁས་བླངས་པས་ཁྱབ་པའི་ཕྱིར། མ་ཁྱབ་ན།
མཚན་གཞིའི་རྣམ་ཤེས་འདོད་མཁན་གྱི་བྱེ་མདོ་དབུ་སེམས་དག་གིས་
རང་སྐྱ་ཐུབ་པའི་བདག་ཁས་བླང་བར་ཐལ་ལོ། ། བརྗོད་མེད་ཀྱི་་་
བདག་ཁས་ལེན་ཡོད་པའི་དབང་གིས་རང་སྐྱ་ཐུབ་པའི་བདག་ཁས་
བླང་བར་ཐལ་བའི་རང་སྡེ་ལ་བྱེ་སྨྲ་གནས་མ་བུ་པ་སོགས་ལས་མེད་ལ།
རྗེ་ལ་སྟག་ཚང་བའི་འགལ་བརྗོད་མི་རིགས་པར་ཁས་ལེན་པའི་ཕྱིར།
སྲེད་ལེན་དང་དུག་གསུམ་ལ་བདག་འཛིན་ཡོད་པར་ཀུན་འབྱུང་སྤོང་
གཉེན་སྟོན་པའི་གཞུང་སོགས་ལས་ཤེས། ཀུན་བྱང་གི་བཅུ་གསུམ་
637



བྱང་ཆུབ་ལོ་མ་དཔེ་ཚོགས།
གྱི་དང་བོ་གཉིས་ལ་ཀུན་བྱང་གི་རྒྱུ་ལ་རྨོངས་པའི་ཉོན་མོངས་ཅན་གྱི་
མ་རིག་པ་དང་། ཀུན་བྱང་གི་རྒྱུ་ལས་བྱུང་བའི་འབྲས་བུ་ལ་རྨོངས་
པའི་ཉོན་མོངས་ཅན་གྱི་མ་རིག་པ་གཉིས་སོ་སོར་བགྲངས་པ་ལས་
གཞན་རྣམས་གྲངས་བཞིན་ནོ། །ཕུང་སོགས་ཆོས་བདག་ཏུ་གྲུབ་པར་
འཛིན་པ་དེ་ལ་ཀུན་ནས་ཉོན་མོངས་པའི་ལམ་གསུམ་བསྐྱེད་པའི་ནུས་
པ་ཡོད་པ་དེ་སྲིད་དུ་གང་ཟག་དེ་ཡི་རྒྱུད་ལ་ངར་འཛིན་ཡོད་པ་ལས་
ལས་བསགས་ནས་སླར་འཁོར་བར་སྐྱེ་བར་དབུ་སེམས་ཀུན་མཐུན་
པས་ཆོས་ཀྱི་བདག་འཛིན་རིན་ཕྲེང་ལྟར་འཁོར་རྩ་མཐར་ཐུག་ཏུ་དབུ་
སེམས་ཀུན་འདོད། རྣམ་འབྱེད་ཀྱི་མདོ་དང་སའི་དངོས་གཞི་་་
གཉིས་ཀར་མ་རིག་པ་བཅུ་དགུ་བསྟན་པར་འདྲ་ཡང་། ལྔ་་་་་
བདུན་པ་བརྒྱད་པ་གསུམ་གྱི་ངོས་འཛིན་མི་འདྲ་བའི་ཚུལ་རྟེན་འབྲེལ་
ཆེན་མོར་གསལ། མི་ཤེས་པ་དང་མི་མཐོང་བ་ཞེས་སོགས་ཀྱི་མདོ་
ཚན་སྔ་མ་གསུམ་གྱི་དངོས་བསྟན་གྱི་མ་རིག་པ་དག་འགལ། ཕྱི་མ་
གསུམ་གྱི་དངོས་བསྟན་གྱི་མ་རིག་པ་དག་སྦྱོར་ཚུལ་སོ་སོའི་དབང་དུ་
མ་བྱས་ན་འགའ་རེ་གསུམ་ཀའི་དངོས་བསྟན་གྱི་མ་རིག་པའི་གཞི་
མཐུན་དུ་རུང་ཡང་། མ་རིག་དྲུག་པའི་ཡིན་པ་མེད་དེ། འདིར་
སྦྱོར་ཚུལ་ སོ་ སོའི་ དབང༌ + ལུང་ རིགས་ གཏེར་མཛོད་ ལས་ ཀྱང་།
རྐང་གྲངས་དང་དབྱེ་བའི་བཤད་པ་ཡང་རྣམ་གྲངས་ཀྱི་བཤད་པ་ཡིན་
པའི་ཕྱིར། ཞེས་གསུངས་པའི་ཕྱིར། ལྟ་མིན་གྱི་རྩ་ཉོན་ལྔ་དང་ཉེ་
ཉོན་ཁྲོ་སོགས་བཅུ་གང་དང་ཡང་རང་དང་མཚུངས་ལྡན་མེད་པའི་
638



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཉོན་མོངས་ཅན་གྱི་རྨོངས་ཙམ་གྱི་མ་རིག་པ་མཚུངས་ལྡན་མ་འདྲེས་
པ་ཡིན་ཀྱང་མཐོང་སྤངས་ སུ་དོན་གསང་དང་ཀུན་གཞིའི་མཐའ་་་
དཔྱོད་དུ་གསུངས་སོ། །རང་ཡུལ་ལ་རང་སྟོབས་ཀྱིས་རྩིང་བའི་རྣམ་
པས་འཇུག་པའི་སེམས་པའི་རྫས་དང་ཤེས་རབ་ཀྱི་རྫས་ཅི་རིགས་སུ་
གཏོགས་པའི་སེམས་བྱུང་དེ། གཞན་འགྱུར་གྱི་རྟོག་པའི་མཚན་
ཉིད། རང་ཡུལ་ལ་རང་སྟོབས་ཀྱིས་ཞིབ་པའི་རྣམ་པས་འཇུག་པའི་
སེམས་པའི་རྫས་དང་ཤེས་རབ་ཀྱི་རྫས་ཅི་རིགས་སུ་གཏོགས་པའི་
སེམས་བྱུང་དེ་གཞན་འགྱུར་དཔྱོད་པའི་མཚན་ཉིད། སེམས་ཡུལ་
ལ་འཇུག་པ་རང་སྟོབས་ཀྱིས་སྡུད་པར་བྱེད་པའི་གཏི་མུག་གི་ཆར་
གཏོགས་པའི་ཆ་ནས་བཞག་པའི་སེམས་བྱུང་དེ་གཉིད་ཀྱི་མཚན་ཉིད།
བྱ་བ་ཅི་རིགས་ལ་ཡིད་རང་སྟོབས་ཀྱིས་བཅགས་པའི་སེམས་བྱུང་དེ་
འགྱོད་པའི་མཚན་ཉིད། དེ་བཞི་ལ་དགེ་མི་དགེ་ལུང་མ་བསྟན་
གསུམ་རེ་ཡོད། མཚུངས་ལྡན་ལྔའི་རྫས་མཚུངས་ཞེས་པའི་སེམས་
བྱུང་དེ་དང་དེའི་རྫས་ལ་སེམས་བྱུང་དེ་དང་དེ་ཡིན་དགོས་ཀྱང་སྤྱིར་
སེམས་པ་དང་ཤེས་རབ་ཀྱི་སོགས་སེམས་བྱུང་དེ་དང་དེའི་རྫས་ལ་
སེམས་བྱུང་དེ་དང་དེ་ཡིན་པའི་ངེས་པ་མེད་པས་རང་གྲོགས་རྟོག་
དཔྱོད་གཉིས་དང་མཚུངས་ལྡན་གྱི་ལྟ་བ་དང་སེམས་པ་གཉིས་དང་
དུག་གསུམ་རང་རང་གི་ཆར་གཏོགས་ཀྱི་སེམས་བྱུང་དང་མཚུངས་
ལྡན་གྱི་དུག་གསུམ་དག་རང་དང་མཚུངས་ལྡན་གྱི་སེམས་དང་རྫས་
མཚུངས་ཉམས་པའི་སྐྱོན་མེད་ཅེས་རང་སྡེ་བཞིའི་ལུགས་ལ་ཞིབ་ཆ་
639



བྱང་ཆུབ་ལོ་མ་དཔེ་ཚོགས།
བྱེད། འཇིག་ལྟ་ཆོས་ཅན། མ་རིག་པ་ཡིན་ཏེ། གང་ཟག་གི་
བདག་མེད་རྟོགས་པའི་ཤེས་རབ་ཀྱི་འགལ་ཟླའི་གཙོ་བོར་གྱུར་པའི་
རྨོངས་པ་ཡིན་པའི་ཕྱིར། རྣམ་འགྲེལ་ལས། རིག་པའི་མི་མཐུན་
ཕྱོགས་ཕྱིར་དང་། །ཞེས་གསུངས། འཇིག་ལྟ་ཆོས་ཅན་ཁྱོད་ལ་མ་
རིག་པ་ཞེས་པའི་དོན་གང་ཟག་གི་བདག་མེད་རིག་པའི་མེད་པ་མི་
མཐུན་ཕྱོགས་དང་གཞན་པ་མི་མཐུན་ཕྱོགས་དང་འཛིན་སྟངས་་་
འགལ་བ་ཙམ་གྱི་སྒོས་མ་རིག་པ་ཞེས་བཤད་པའི་ཕྱིར་ཏེ། གང་
ཟག་གི་བདག་མེད་རྟོགས་པའི་དེ་ཁོ་ན་ཉིད་ལ་རང་སྟོབས་ཀྱིས་ལོག་
པར་དམིགས་པའི་སེམས་ལས་བྱུང་བ་ཡིན་པས་ན་དེ་ལྟར་བརྗོད་པའི་
ཕྱིར་ཏེ། དེ་ཉིད་ལས་ སེམས་བྱུང་ ཉིད་ཀྱིས་ དམིགས་ པའི་ ཕྱིར།
ཞེས་གསུངས། དེ་ཆོས་ཅན། ཉོན་མོངས་ཅན་གྱི་མ་རིག་པ་ལས་
གཞན་དུ་རིགས་པ་མིན་ཏེ། དཀོན་མཆོག་ཏ་ལའི་མདོ་དང་ཏིང་
འཛིན་རྒྱལ་པོ། ས་བཅུ་བ་སོགས་ལས་གང་ཟག་གི་བདག་མེད་
རྟོགས་པའི་ཤེས་རབ་ལས་རང་སྟོབས་ཀྱིས་འཛིན་སྟངས་དངོས་སུ་
ལོག་པར་དམིགས་པའི་སེམས་བྱུང་དེ་ཉོན་མོངས་ཅན་གྱི་མ་རིག་པར་
གསུངས་པའི་ཕྱིར། རྣམ་འགྲེལ་ལས། ལོག་པར་དམིགས་ཉིད་
མ་རིག་པར་ + རིགས་མ་ཡིན་ཞེས་གསུངས་པའི་ཕྱིར། སྐབས་་
འདིར་ཐོས་བསམ་སྒོམ་གསུམ་དུ་གྱུར་པའི་དགེ་སེམས་རྣམས་དང་
མཚུངས་ལྡན་དུ་སོང་བའི་སེམས་བྱུང་ང་གཅིག་ལས་རིམ་བཞིན་ཉེར་
གསུམ་དང་ཉེར་ལྔ་ཉེར་གསུམ། མཚུངས་ལྡན་མ་འདྲེས་པའི་མ་
640



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
རིག་ པ་ དང༌ མཚུངས་ ལྡན་ དུ་ སོང་ བའི་ ང་ གཅིག་ གི་ བཅུ་ དགུ།
འཇིག་ལྟ་མཚུངས་ལྡན་དུ་སོང་བའི་སོ་གཅིག་མི་དགེ་བའི་སེམས་དང་
མཚུངས་ལྡན་དུ་སོང་པའི་སོ་ལྔ། སྒྲིབ་ལུང་མ་བསྟན་གྱི་སེམས་དང་
མཚུངས་ལྡན་གྱི་ཉེར་ལྔ། ཉོན་མོངས་ཅན་མིན་པའི་སྒྲིབ་སེམས་
དང་མཚུངས་ལྡན་དུ་སོང་བའི་བརྒྱུད། སྒྲིབ་པ་མ་ཡིན་པའི་ཡིད་
ཤེས་སུ་གྱུར་པའི་ལུང་མ་བསྟན་གྱི་སེམས་དང་མཚུངས་ལྡན་དུ་སོང་
བའི་དགུ། དབང་བོའི་རྣམ་པར་ཤེས་པ་དང་མཚུངས་ལྡན་དུ་སོང་
བའི་བདུན་ལས་མེད་ཅེས་ཁས་ལེན་ནམ་དཔྱད་དགོས་ཏེ། ： མངོན་
པ་གོང་འོག་གཉིས་དང་ས་སྡེ་ཐེག་བསྡུས་གཉིས་དང་དབུ་ཕར་སོགས་
ཀྱི་མཚུངས་ལྡན་དུ་འགྲོ་ཚུལ་དང་སེམས་བྱུང་རྣམས་རྫས་བཏགས་སུ་
འཇོག་ཚུལ་མི་འདྲ་བའི་ཕྱིར། དཔེར་ན། སྙིང་རྗེ་བྱེ་སྨྲ་དང་
རིགས་པའི་རྗེས་འབྲང་གི་སེམས་ཙམ་པ་དང་མདོ་སྡེ་བ་དང་ཐལ་
རང་དག་གིས་ཞེ་སྡང་མེད་བྱམས་སྙིང་རྗེ་ཡང་ཞེས་པ་ལྟར་ཞེ་སྡང་
མེད་པའི་དགེ་རྩར་འདོད། སེམས་ཙམ་ཀུན་བཏུས་པས་ཕུང་བོ་
ལྔའི་རབ་བྱེད་ལྟར་རྣམ་པར་མི་འཚེ་བ་ཡིན་པར་འདོད་པ་ལྟར་རོ། །
བྱེ་སྨྲས་གྲུབ་མཐའ་ངན་པས་བསླད་པའི་བདག་འཛིན་ཡིན་མིན་གྱི་
ལོག་ཞུགས་གཉིས་དང་གྲུབ་མཐའི་བསླད་པ་ལ་མ་ལྟོས་པར་ངམ་ངམ་
ཤུགས་ཀྱིས་སྐྱེས་པའི་བདག་འཛིན་ཡིན་མིན་གྱི་ལོག་ཞུགས་གཉིས་
སོགས་ཡོད་པར་འདོད་ཀྱང་དེ་དག་ལ་ཀུན་བཏགས་དང་ལྷན་སྐྱེས་ཀྱི་
ཐ་སྙད་མི་འདོགས་པར་འདི་ཉིད་ལས་གསུངས་པ་ནི། ཀུན་་་་་་
641



བྱང་ཆུབ་ལོ་མ་དཔེ་ཚོགས།
བཏགས་ལྷན་སྐྱེས་ཀྱི་སྒོས་དེ་དག་ལ་མཐོང་སྤང་སྒོམ་སྤང་གི་ཐ་སྙད་
མི་སྦྱོར་བ་ལ་དགོངས་ཏེ། རང་མཚན་དུ་རང་སྐྱ་ཐུབ་པའི་བདག་
འཛིན་བདག་འཛིན་དུ་འདོད་པའི་རང་སྡེ་ཡིན་ན་རྟག་གཅིག་རང་
དབང་ཅན་གྱི་བདག་འཛིན་ལ་ལྷན་སྐྱེས་ཁས་མི་ལེན་པས་ཁྱབ་པ་
བསྒྲུབ་པའི་ཕྱིར། མདོར་དམུས་ལོང་གི་རྨི་ལམ་གྱི་ནང་དུ་གཟུགས་
ལ་སོགས་པ་མཐོང་བ་ནི་ཤེས་པས་བསྡུས་པའི་མིག་གིས་མཐོང་བ་
ཡིན་གྱི་ཤའི་མིག་གིས་མཐོང་བ་མིན་ནོ། ། ཞེས་དང༌། འདོད་་་་
འཇིགས་མྱ་ངན་གྱིས་བརླམས་དང་། །སྟོབས་ཀྱིས་སྤྲུལ་བ་རྟོག་མེད་
དང༌། །ཞེས་པས་བསྟན་པའི་མེད་པ་གསལ་སྣང་ཅན་གྱི་ཡིད་ཤེས་སུ་
གྱུར་པའི་ལོག་ཤེས་རྣམས་དང་མེད་པ་གསལ་སྣང་ཅན་གྱི་ཟད་པར་
གྱི་ཏིང་ངེ་འཛིན་སོགས་ལ་སྒྲ་དོན་གྱི་གསལ་སྣང་ཡོད་ཀྱང་དེ་ལ་རྟོག་
མེད་དེ། དགོངས་པ་རབ་གསལ་ལས། དེ་ཡང་དེའི་གཟུགས་
ལྔས་ཀུན་བཏགས་པའི་གཟུགས་ཡིན་ནོ། །འདིས་ནི་མི་འདྲ་བ་མང་
བོ་ཤེས་པར་བྱའོ། །ཞེས་དང་། ཐར་ལམ་གསལ་བྱེད་ལས། ལྷག་
མ་མི་སྡུག་པར་བསྒོམ་པའི་བློ་ཆོས་ཅན། ཡུལ་གསལ་བར་སྣང་ཡང་
རྣལ་འབྱོར་མངོན་སུམ་མ་ཡིན་ཏེ། ཉེ་བར་བསླད་ཅིང་བསླུ་བའི་
ཤེས་པ་ཡིན་པའི་ཕྱིར། ཞེས་གསུངས་པའི་ཕྱིར། ཁྱབ་པ་ཡོད་དེ།
གྲུབ་མཐའ་ཆེན་མོ་ལས། གཞི་མེད་རྩ་བྲལ་ཆོས་ཅན་ཞེས་པ་ལ་
ལྷག་ཆད་ནོར་འགལ་བཞི་དུས་གཅིག་ལ་འབྱུང་བར་འདུག་སྟེ་ཞེས་
དང༌། དྲང་ངེས་མཐའ་དཔྱོད་ལས། ཆགས་སོགས་ཀྱི་ངོ་བོར་
642



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གྱུར་བའི་རང་རིག་ཡོད་ཀྱང་ཆགས་སོགས་རྟོག་པ་ཡིན་པའི་ཕྱིར།
ཞེས་གསུངས་པའི་ཕྱིར། སེམས་ཙམ་ལུགས་ལ་དག་ཞིང་རྟེན་ལ་
དགྲ་བཅོམ་པའི་འབྲས་བུ་ཐོབ་མ་ཐག་པའི་རྒྱུད་ཀྱི་རྒྱུ་དུས་ཀྱི་གསུམ་
པ་རྣམ་ཤེས་དང་འཕེན་བྱེད་ལས་ཀྱི་བག་ཆགས་ཡོད་པས་དེ་སྐབས་
སྒྲའི་བསྡུ་བྱའི་ལྷག་བཅས་དགྲ་བཅོམ་པ་ཡིན་པར་མ་ཟད། བྱང་
ཆུབ་ཡོངས་འགྱུར་བ་དང་རྒྱུད་གཅིག་པའི་སྤྲུལ་བའི་བྱང་སེམས་་་
རྣམས་ཀྱང་སྐབས་སྒྲས་བསྡུ་བྱའི་ལྷག་བཅས་དགྲ་བཅོམ་པར་འཇོག
ལུགས་འདིར་ཤཱ་རིའི་བུ་སོགས་དང་རྒྱུད་གཅིག་པའི་དགྲ་བཅོམ་ལྷག་
བཅས་པའི་རྒྱུད་ལ་མ་རིག་བག་ཆགས་ཀྱི་ས་དང་ཟག་མེད་ལས་ཀྱིས་
བསྐྱེད་པའི་ཡིད་ལུས་སུ་གྱུར་པའི་འཁོར་བ་ཕྲ་མོ་དང་འཁོར་རྩ་་་
མཐར་ཐུག་ཡོད་པ་གསེར་ཕྲེང་སྐབས་གཉིས་པ་དང་ལེགས་བཤད་
སྙིང་བོའི་སེམས་ཙམ་ཐད་དུ་གསལ། སེམས་མེད་གནས་སྐབས་ལྔ་
ཅི་རིགས་ལ་གནས་པའི་མཐོང་སྒོམ་པ་ཉན་རང་ལྷག་མེད་པའི་རྒྱུད་
ཀྱི་འགོག་བདེན་གྱི་སྟོང་གཞི་ཆོས་ཅན་ལ་རྣམ་གྲོལ་ལམ་གང་ཡང་
རུང་བ་ཞིག་གི་རྒྱུན་གྱི་ནུས་པ་ཞིག་འཇོག་དགོས་ཏེ། ཆོས་དང་
ཆོས་ཅན་ཐ་ན་བཞི་འབྱུང་བར་དགོངས་འགྲེལ་དུ་གསུངས་པའི་ཕྱིར།
རྟེན་འབྲེལ་རྩོམ་འཕྲོར་ཉན་ས་དྲངས་ནས་དགྲ་བཅོམ་པ་ཡིན་ན་
འཁོར་བ་སྤང་བས་ཁྱབ་པ་ལྟ་བུར་གསུངས་པ་ནི་དགྲ་བཅོམ་པ་ཡིན་
ན་འཁོར་བ་ལ་འདུན་པའི་འདོད་ཆགས་བྲལ་བས་སྤང་བའི་ཁྱབ་
གསུངས་སོ། །འདི་ཉིད་ལས་འཕངས་འབྲས་རྣམས་སྲེད་ཞེས་དང༌།
643



བྱང་ཆུབ་ལོ་མ་དཔེ་ཚོགས།
མཐའ་དཔྱོད་དུ་འཁོར་བ་སྤང་བའི་ཉན་རང་དགྲ་བཅོམ་པ་ལྷག་མེད་
པའི་རྒྱུད་ལ་ཁྱོད་མེད་པར་ཐལ། ཁྱོད་ནང་གི་སྡུག་བདེན་ཡིན་པའི་
ཕྱིར། ཞེས་གསུངས་པའི་ཕྱིར། འོན་ཀྱང་འཁོར་བའི་ཕ་རོལ་ཏུ་
ཕྱིན་པ་ལ་སངས་རྒྱས་དགོས་པར་མཐའ་དཔྱོད་ལྟར་རོ། །ཐེག་ཆེན་
ཐུན་མོང་དང་ཐུན་མོང་མིན་པའི་ས་གཉིས་ཀའི་ལུགས་ལ། པད་
དཀར་ལས། མ་འོངས་དུས་ན་ཤཱ་རིའི་བུ་ཁྱོད་ཀྱང་། ཞེས་དང་།
ཤཱ་རིའི་བུས། མགོན་པོ་དེ་རིང་བདག་ཅག་ཉན་ཐོས་གྱུར། །ཞེས་
དང་། ཉི་སྣང་ལས། ཤཱ་རིས་བུ་ལ་སོགས་པའི་བྱང་ཆུབ་སེམས་
དཔའ། ཞེས་དང་། ལེགས་ལྡན་གྱིས། ཉན་ཐོས་ཀྱི་ཆ་བྱད་
འཛིན་པ་ཤཱ་རིས་བུ་ལ་སོགས་པའི་མིང་གིས་བརྗོད་པའི་བྱང་ཆུབ་
སེམས་དཔའ་རྣམས། ཞེས་པ་ལ་སོགས་ཀྱིས་བཤད་པའི་ཤཱ་རིའི་བུ་
ནི་མཆོག་ཟུང་ཤཱ་རིའི་བུ་དང་རྒྱུད་གཅིག་པ་ཡིན་ཏེ། ཕར་མཆན་
ལས། མདོ་སྔ་ཕྱི་འདི་དག་ཐ་དད་པའི་ཚོད་ན། ཞེས་ སོགས་
གསུངས་པའི་ཕྱིར། འོ་ན་ཐེག་དམན་ཐུན་མོང་པའི་ལུགས་ལ་ཡང་
དེ་དག་རྒྱུད་གཅིག་པར་ཐལ་ཟེར་ན་མི་འདྲ་སྟེ། དབུ་མའི་མཐའ་
དཔྱོད་ལས། དེ་དེའི་མིང་ཅན་གྱི་བྱང་སེམས་གཞན་གཅིག་ཡིན་
པའི་ཕྱིར། ཞེས་སོ། །ཉན་ཐོས་སྡེ་གཉིས་དང་ཐུན་མོང་བའི་་་
ལུགས་ལ་སངས་རྒྱས་ཚུལ་འདས་བསྟན་པའི་ལོ་དེའི་དབྱར་དུས་སུ་
ཀུན་དགའ་བོ། ཉེ་བར་འཁོར། འོད་སྲུང་གསུམ་པོས་ཚོགས་
ཐེབས་གཅིག་ཏུ་རིམ་བཞིན་བཀའ་བསྡུ་དང་བོ་དང་། སངས་རྒྱས་
644



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འདས་ཚུལ་བསྟན་ནས་ལོ་བརྒྱ་དང་བཅུ་ལོན་པའི་དུས་སུ་དགྲ་བཅོམ་
པ་ཐམས་ཅད་འདོད་ཀྱིས་སྡེ་སྣོད་གསུམ་བློ་ལ་བཏོན་ནས་བཀའ་བསྡུ་
གཉིས་པ་དང་། སངས་རྒྱས་འདས་ཚུལ་བསྟན་ནས་ལོ་སུམ་བརྒྱའི་
དུས་སུ་བྱང་ཆུབ་སེམས་དཔའ་བྷ་སུ་མི་དྲས་སྡེ་སྣོད་གསུམ་བློ་ལ་་
བཏོན་ནས་བཀའ་བསྡུ་གསུམ་པ་མཛད། ཕྱག་རྡོར་མདོ་སྡེ་སྡུད་པ་
པོར་མི་རུང་བ་གང་ཞིག་ཐེག་ཆེན་ཐུན་མོང་དང་ཐུན་མོང་མིན་པ་
གཉིས་ཀའི་ལུགས་ལ་ཕྱག་ན་རྡོ་རྗེ་དང་ཀུན་དགའ་བོ་གཉིས་ཀས་
ཐེག་ཆེན་ཐུན་མོང་མ་ཡིན་པའི་མདོ་སྡེའི་སྡེ་སྣོད་བསྡུས་པའི་ཕྱིར།
དང་བོ་གྲུབ་སྟེ། མཐའ་དཔྱོད་ལས། རྟགས་དེར་ཐལ། སྔོན་
གྱི་ཀུན་མཁྱེན་དབྱིག་གཉེན་ནས་མདོ་སྡེ་བསྡུས་པར་བཞེད་པའི་ཕྱིར་
ན་མ་ཁྱབ། ཅེས་དང༌། གྲུབ་མཐའ་ཆེན་མོ་ལས། ཐེག་པ་ཐུན་
མོང་གི་དབང་དུ་བྱས་ན་ཉན་ཐོས་ཀུན་དགའ་བོ། ཉེ་བར་འཁོར།
འོད་ སྲུང་ དག་ ཡིན་ པར་ རུང་ ཡང་། ཞེས་ གསུངས་ པའི་ ཕྱིར།
གཉིས་པ་གྲུབ་སྟེ། གྲུབ་མཐའ་ཆེན་མོ་ལས། ཐུན་མོང་མ་ཡིན་
པར་བྱས་ན་དེ་དག་ཉན་ཐོས་མིན་པའམ་ཐེག་ཆེན་གྱི་མདོ་སྡེ་སོགས་
གསུམ་ཕྱག་རྡོར་དང་འཇམ་དབྱངས་ཀྱིས་བསྡུས་པ་ཡིན་པའི་ཕྱིར།
གསུངས། ཁྱབ་སྟེ། མཐའ་དཔྱོད་ལས། ཀུན་དགའ་བོ་མདོ་སྡེ་
སྡུད་པ་བོ+ རྣམ་པ་གཅིག་ཏུ་མ་ཁྱབ། ཅེས་གསུངས་ པའི་ཕྱིར།
དཀའ་འགྲེལ་ལས། ཤེར་མདོ་ཀུན་དགའ་བོས་བསྡུས་ཀྱང་ནས་
གཉིས་ཀ་རང་ལུགས་སུ་བྱེད་དགོས་སོ། ། ཞེས་གསུངས་པའི་ཕྱིར།
645



བྱང་ཆུབ་ལོ་མ་དཔེ་ཚོགས།
ཐེག་དམན་ཐུན་མོང་བ་ཉན་ཐོས་སྡེ་གཉིས་དང་འདུལ་བ་དང་མངོན་
པ་འོག་མའི་ལུགས་དག་ལ་བཅོམ་ལྡན་འདས་ཀྱིས་དགུང་ལོ་སོ་ལྔར་
སངས་རྒྱས་པའི་མཛད་པ་དང་དུས་འཁོར་ལུགས་ལ་གདུལ་བྱ་ཐུན་
མོང་བའི་ངོར་སོ་བདུན་པ་ལ་དང་། ཐེག་ཆེན་ཐུན་མོང་པའི་་་
ལུགས་ལ་སོ་དྲུག་པ་ལ་སངས་རྒྱས་པར་བསྟན་པ་དང༌། ཐེག་ཆེན་
ཐུན་མོང་མིན་པའི་ལུགས་ལ་བསྐལ་བ་དཔག་ཏུ་མེད་པའི་སྔ་རོལ་
ནས་སངས་རྒྱས་པའི་མཛད་པ་མཛད་པ་སོགས་ཤེས་པར་བྱ། ཐལ་
འགྱུར་བ་དང་འདུལ་བའི་རྗེས་འབྲང་གི་བྱེ་སྨྲའི་ལུགས་ལ་དགེ་བའི་
ལུས་ངག་གི་ལས་བདུན་པོ་རེ་རེ་ལ་ཡང་རྣམ་པར་རིག་བྱེད་མ་ཡིན་
པའི་གཟུགས་རེ་དང་ལུས་ངག་གཉིས་ཀའི་རྣམ་པར་རིག་བྱེད་པའི་
གཟུགས་རེ་ཡོད། དགེ་བའི་ལུས་ངག་གི་ལས་དྲུག་པོ་རེ་རེ་ལ་ཡང་
རྣམ་པར་རིག་བྱེད་མ་ཡིན་པའི་གཟུགས་རེ་དང་། ལུས་ངག་གཉིས་
ཀའི་རྣམ་པར་རིག་བྱེད་ཀྱི་གཟུགས་རེ་ཡོད་པའི་ཕྱིར་ཏེ། ཐུབ་
དགོངས་ལས། ངག་གི་ལམ་གསུམ་པོ་འདི་རྣམས་ཀྱང་ལུས་ཀྱིས་
བྱེད་དེ། རྫུན་དུ་སྨྲ་བ་བཞིན་ནོ། །ཞེས་དང་། མཛོད་སྡོམ་ལས།
འོན་ཀྱང་ལུས་ཀྱིས་རྫུན་དང་ཡིད་ཙམ་གྱིས། །སྲོག་གཅོད་རྫོགས་པ་
ཡོད་པའི་ཕྱིར་ཞིབ་ཆ་དགོས། །ཞེས་གསུངས་པའི་ཕྱིར། འོན་ཀྱང་
བྱེ་སྨྲའི་ལུགས་ལ་ལུས་ངག་རེ་རེའི་རིག་བྱེད་ལ་དེ་རེ་རེའི་ལས་མི་
འཇོག་པར་གསུངས། མདོ་སེམས་རང་རྒྱུད་པ་དག་གི་ལུགས་ལ་
ལུས་ངག་གི་དགེ་མི་དགེའི་ལས་ལུས་ངག་ཡིད་གསུམ་གྱི་སྒོས་བསགས་
646



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཚུལ་དེས་ཤེས། བྱེ་སྨྲས་གཟུགས་ལ་ལམ་འཇོག ཐལ་རང་་་་
སོགས་ཀྱིས་མི་འཇོག རྟེན་འབྲེལ་གཞན་དག་ལས། ཀུན་བཏུས་
རྩ་འགྲེལ་མཛོད་རྩ་འགྲེལ་སོགས་ལ་བརྟེན་ནས་སེམས་པ་ལ་ཡིད་ལས་
ཀྱིས་ཁྱབ་པར་རང་སྡེ་ཀུན་མཐུན་ཟེར་ཡང༌། ཀུན་མཁྱེན་ཡབ་སྲས་
ཀྱིས་ཡིད་མི་འདོད་བཞིན་དུ་བྱས་པ་དང་། ཆེད་དུ་མ་བྱས་པ་བྱས་
པ་དང་བསགས་ལ་མ་བྱས་པའི་མུ་དག་ལ་ཡིད་ལས་མེད་པར་་་་་
གསུངས་པའི་གཞུང་རྣམས་ལ་བརྟེན་ནས་དེ་མི་བཞེད་ཀྱང་། ཐལ་
འགྱུར་བས་ཡིད་ལས་སེམས་པའི་ལས་ལ་མུ་གསུམ་དང་། བསམ་
པའི་ལས་དང་ལུས་ངག་ཅི་རིགས་ཀྱི་ལས་ལ་མུ་གསུམ་ལས་མི་འཇོག་
པ་སྔར་དྲང་བའི་བསམ་གཟུགས་ཀྱི་ལུང་དེའི་ཕྱིར་རོ། །བྱེ་སྨྲས་ཡིད་
ལས་དང་སེམས་པའི་ལས་དོན་གཅིག་དང་བསམ་པའི་ལས་དང་ཡིད་
ལས་གཉིས་འགལ་ཡང་བསམ་པའི་ལས་དང་ལུས་ངག་ཅི་རིགས་ཀྱི་
ལས་དོན་གཅིག་ ཏུ་འདོད། བྱེ་སྨྲའི་ལུགས་ལ་འདོད་པར་སྐྱེ་བ་
འཕེན་བྱེད་ཀྱི་ལུས་ངག་ཁྱབ་པར་འདོད་ཀྱང་། ཐལ་འགྱུར་བས་དེ་
དག་ལ་ལྡན་མིན་དང་ཤེས་པ་གཉིས་འཇོག རང་རྒྱུད་པ་གཉིས་
དང་ལུང་རིགས་རྗེས་འབྲང་གི་མདོ་སེམས་དག་གི་ལུགས་ལ་བསམ་
པའི་ལས་དང་སེམས་པའི་ལས་གཉིས་འགལ་བར་སྔ་མ་གཉིས་དང་
འདྲ་ལ། སེམས་ པའི་ ལས་ དང༌ ཡིད་ ལས་ གཉིས་ ལ་ མུ་ གསུམ།
ཡིད་ལས་དང་བསམ་པའི་ལས་གཉིས་ལ་མུ་བཞི་ཡོད་པ་ཐལ་འགྱུར་
བ་དང་འདྲ། ཡིད་ལས་མཐར་ཐུག་གྲུབ་པའི་ཚེ་བསམ་པའི་ལས་སུ་
647



བྱང་ཆུབ་ལོ་མ་དཔེ་ཚོགས།
གྱུར་པའི་དགེ་མི་དགེའི་ལས་གསུམ་རེ་ཡོད། བྱེ་སྨྲས་གཟུགས་མེད་
པའི་རྒྱུད་ན་འདོད་གཟུགས་སྐྱེ་བ་འཕེན་བྱེད་ཀྱི་ལས་མེད་པར་འདོད་
ཀྱང་ཐལ་རང་སོགས་ཀྱིས་ཡོད་པར་འདོད། ཐལ་འགྱུར་བའི་་་་
ལུགས་ལ་རྣམ་སྨིན་བྱུང་ཟིན་པ་དང་གཉེན་པོས་འདག་ཁ་མའི་དགེ་
མི་དགེའི་ལས་རྣམས་ཀྱི་ཞིག་པ་དང་རང་རང་གི་དངོས་གཉེན་རྒྱུད་
ལ་སྐྱེ་ཁ་མའི་རྒྱུད་ཀྱི་སྒྲིབ་གཉིས་དེ་དང་དེའི་ཞིག་པ་དག་གི་ཞིག་རྒྱུའི་
ཆོས་དང་དེ་དང་དེའི་རིགས་སུ་གཏོགས་པ་མ་ཡིན་ཏེ། དབུ་མའི་
མཐའ་དཔྱོད་ལས། ལས་ཞིག་ནས་བག་ཙམ་ལས་མེད་ཀྱང་རྣམ་
སྨིན་མ་ཟད་པའི་ལས་དགེ་བའི་ཞིག་པ་དགེ་བ་མི་དགེ་བའི་ཞིག་པ་མི་
དགེ་བ། ཞེས་གསུངས་པའི་ཕྱིར། གུང་རུ་ཆོས་འབྱུང་གི་ཡིག་ཆ་
སོགས་ལས་ལས་ལ་གཟུགས་ཅན་འདོད་པའི་ལུགས་ལ་བཀའ་བསྟན་
བཅོས་ལ་དགེ་བ་ཡོད་པར་གསུངས་པ་ལྟར་ཡིན་པ་དང་། ཁྱད་
པར་བཞི་ལྡན་གྱི་བརྡར་བཏགས་པའི་མངོན་པ། བཅོམ་ ལྡན་་་་་
འདས་ཀྱི་ཕྱག་བྱ་བའི་ཆོས་གཅིག་པུར་གྱུར་པའི་ཁྱད་པར་ལྔ་ལྡན་གྱི་
འདུལ་བ། འཆོས་སྐྱོབ་གཉིས་ལྡན་གྱི་རྒྱལ་བའི་བཀའ་དག་ལ་ངག་
འཆལ་དང་མི་དགེ་བ་ཡོད་པར་ཐལ་བའི་ཕྱིར་དང་། ལྡན་མིན་དུ་
གྱུར་པའི་ཚོགས་གསུམ་ལ་ཡང་དགེ་མི་དགེ་ལུང་མ་བསྟན་གསུམ་ཡོད་
པར་ཐལ་བའི་ཕྱིར་ན་འཕེན་བྱེད་དགེ་སྡིག་ཏུ་གྱུར་པའི་བཀའ་བསྟན་
བཅོས་མེད། འདིར་འགལ་ཁྱབ་གསུངས་པ་དེའོ། །ཀུན་སློང་གི་
སེམས་པ་འཇུག་པའི་གཞི་ཡིན་པའི་ཆ་ནས་ལས་ལམ་དུ་འཇོག་ཚུལ་
648



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བདེ་འགྲོ་དང་ངན་འགྲོའི་ལམ་ཡང་ཡིན་ལས་ཀྱང་ཡིན་པའི་ཆ་ནས་
ལས་ལམ་དུ་བཞག་པ་དང༌། གཅིག་གིས་གཅིག་འདྲེན་པའི་ཆ་ནས་
འཇོག་ཚུལ་རྣམས་མཛོད་འགྲེལ་དུ་གསུངས། ཐོག་མཐའ་གཉིས་
པོའི་དབང་དུ་བྱས་ནས་ལས་དང་ལས་ལམ་ལ་མུ་བཞི་ཡོད། བར་
བའི་དབང་དུ་བྱས་ན་མུ་གསུམ་ཡོད། བྱེ་སྨྲའི་ལུགས་ལ་སོ་ཐར་
བསམ་གཏན་ཟག་མེད་ཀྱི་སྡོམ་པ་གསུམ་ལ་གཟུགས་དགོས། མདོ་
སེམས་རང་རྒྱུད་པ་དག་གི་ལུགས་ལ་སེམས་པ་དང་བག་ཆགས་གཉིས་
ཡོད། ཀུན་མཁྱེན་སོགས་ཀྱིས་ལས་གྲུབ་པ་ཀུན་བཏུས་རྩ་འགྲེལ་
སོགས་ཀྱིས་བསྒྲུབས་སོ། ། ཐལ་འགྱུར་བའི་ལུགས་ལ་བསམ་གཏན་
ཟག་མེད་ཀྱི་སྡོམ་པ་གཉིས་ལ་གཟུགས་ཤེས་ལྡན་མིན་འདུ་བྱེད་གསུམ་
ཡོད་དེ། མཛོད་མཐའ་དཔྱོད་དུ་གོང་འོག་ཐམས་ཅད་དུ་རིགས་པ་
འདིས་ཤེས་དགོས། ཞེས་དང་། བསམ་གཟུགས་ཆེན་མོར་དེས་
ན་ཐལ་འགྱུར་བའི་སྐབས་རྣམ་རིག་མ་ཡིན་པའི་གཟུགས་བཤད་ལ་
ནས་གྲུབ་མཐའ་གོང་མའི་མདོ་འགྲེལ་ཆེད་ཡིན་པས་རྣམ་དཔྱོད་ཞིབ་
བྱེད་དགོས། ། ཞེས་སོགས་གསུངས་པའི་ཕྱིར། དེས་ན་མདོ་་་་
ལུགས་ལ་ཐལ་འགྱུར་པ་སོགས་རང་སྡེ་བཞི་གའི་ལུགས་ལ་གཟུགས་
མེད་ན་གཟུགས་མེད་པར་འདོད། འོ་ན་མདོ་སོགས་ལས་རྒྱལ་ཆེན་
རིགས་བཞི་ནས་སྲིད་རྩེའི་བར་གྱི་ལྷས་གཞལ་མེད་ཁང་ནས་མཆོད་
རྫས་ཐོགས་ཏེ་མཆོད་པར་གསུངས་པ་ནི་སྤྲུལ་བ་ལ་དགོངས་པའོ། །
སྲོག་གཅོད་སོགས་ལུས་ངག་གི་ལས་བདུན་ལ་དགེ་མི་དགེ་ལུང་མ་
649



བྱང་ཆུབ་ལོ་མ་དཔེ་ཚོགས།
བསྟན་གསུམ་ཡོད་པ་དང་སྲོག་གཅོད་སོགས་དངོས་གནས་ཀྱི་ལུས་
ངག་གི་ལས་བདུན་བྱང་འཕགས་ལ་གནང་བ་ཡོད་ཀྱང་མདོ་ལུགས་ལ་
བརྣབ་སེམས་སོགས་གསུམ་གཟུགས་བརྙན་ཙམ་ལས་དེ་གསུམ་་་་་
དངོས་གནས་པ་གནང་བ་མེད་དེ། དབུ་མའི་མཐའ་དཔྱོད་ལས་དེ་
དག་གི་གཟུགས་བརྙན་ཙམ་གནང་བ་ལ་དགོངས་པའི་ཕྱིར། ཞེས་
གསུངས་པའི་ཕྱིར། ཆགས་པ་ཅན་འགའ་ཞིག་འདུལ་བའི་ཕྱིར་དུ་
ཆགས་པ་མིན་ཡང་ཆགས་པ་ལྟར་བཅོས་པའི་ཡིད་ལས་ཤིག་དང༌།
སྡང་བ་མིན་ཡང་སྡང་ཅན་འདུལ་པའི་ཕྱིར་སྡང་བ་ལྟར་བཅོས་པའི་
ཡིད་ལས་ཤིག་དང་། རྨོངས་པ་ལ་དེ་ལྟར་སྦྱར་བའི་ཡིད་ལས་ཤིག་
དེ་གསུམ་གྱི་གཟུགས་བརྙན་ལ་འཇོག་ སྟེ། བསམ་གཟུགས་ལས།
འཇིག་ལྟ་དང་མ་རིག་པ་ལ་དེའི་ཚུལ་སྟོན་སྲིད་ཀྱང་དེ་གཉིས་ནན་
གྱིས་རྒྱུད་ལ་སྐྱེད་པའི་གནང་བ་གཏན་ནས་མེད་པའི་ཕྱིར། ཞེས་
སོ། ། སངས་འཕགས་ལ་ཀུན་སློང་གི་རྟོག་པ་མེད་པས་ལས་གསར་
བསགས་མེད། དཀར་བོའི་ལས་དང་དགེ་བའི་ལས་དོན་གཅིག་སྟེ།
ལམ་རིམ་རྣམས་ལས། དཀར་པོའི་ལས་འབྲས་བསམ་པ་ལ་གཉིས།
དཀར་པོའི་ལས་དང་འབྲས་བུའོ། ། ཞེས་གསུངས་པའི་ཕྱིར། མི་
དགེ་བའི་ལས་དང་ནག་པོའི་ལས་གཉིས་དོན་གཅིག ལམ་རིམ་
སོགས་ལས། ནག་པོའི་ལས་ལམ་དངོས་དང་ལྕི་ཡང་གི་ཁྱད་པར།
དེ་དག་གི་འབྲས་བུ་བསྟན་པའོ། །ཞེས་གསུངས། འདི་ཉིད་དུ་
དགེ་བ་ཡིན་པར་ཐལ། དཀར་བོའི་ལས་ཡིན་པའི་ཕྱིར། ཞེས་
650



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པའི་ན་རོ་མ་དག་གོ། དངོས་གཞི་དཀར་བའི་ལས། སྦྱོར་བ་
དཀར་བའི་ལས། དཀར་བའི་ལས་རྣམས་དོན་གཅིག དེ་དག་
ལས་ལྡོག་པའི་ལས་ནག་རྣམས་ཀྱང་དོན་གཅིག་ སྟེ། ཆེན་མོར།
ངོ་བོ་ནག་པའི་ལས་དང་ངོ་བོ་དཀར་བའི་ལས་ཞེས་པ་ནི་ཀུན་བཏུས་
ལྟར་ལས་དེའི་ངོ་བོ་གཞིའི་སྦྱོར་བའི་དཀར་ནག་ལ་སྦྱར་ནས་བཤད་
ཆོག་པའི་ཕྱིར། ཞེས་གསུངས། དགེ་བའི་ལས་དང་ལས་དཀར་
ལ་མུ་བཞི། དགེ་བའི་ལས་དང་ལས་ནག་ལ་མུ་བཞི། དགེ་བའི་
ལས་དང་དཀར་ནག་འདྲེས་མའི་ལས་ལ་མུ་བཞི་ཡོད་པ་བཞིན་མི་
དགེ་བའི་ལས་ལའང་འདྲ་སྟེ། རྟེན་འབྲེལ་རྩོམ་འཕྲོ་ལས་ལས་དང་
རྣམ་སྨིན་དཀར་ནག་གི་སྒོ་ནས་ལས་ལ་མུ་བཞི+ལུང་དོན་ཡོད་པའི་
ཕྱིར། ཞེས་སོ། །བསམ་པ་དཀར་ལ་སྦྱོར་བ་ནག་པའི་ལས་བསམ་
པ་དཀར་ལ་དངོས་གཞི་ནག་པའི་ལས། སྦྱོར་བ་ནག་ལ་བསམ་པ་
དཀར་བའི་ལས་རྣམས་དོན་གཅིག དེ་དག་ལས་ལྡོག་པའི་ངོ་བོ་
དཀར་ལ་ཀུན་སློང་ནག་པའི་ལས་རྣམས་ཀྱང་དོན་གཅིག་ཀུན་བསམ་
ནག་ལ་སྦྱོར་བ་དཀར་བའམ་སྦྱོར་བ་ནག་ལ་བསམ་པ་དཀར་བའོ། །
ཞེས་གསུངས་པའི་ཕྱིར། མངོན་པ་གོང་འོག་ནས་བཤད་པའི་་་་
དཀར་བའི་ལས་གཉིས་དང་དཀར་ནག་འདྲེས་མའི་ལས་གཉིས་དག་
ལ་མུ་བཞི་ཡོད། མཛོད་ལུགས་ལ་དཀར་བའི་ལས་ལ་དགེ་བ་དང་
ལུང་མ་བསྟན་གཉིས་ཡོད་ཀྱང་དཀར་ནག་འདྲེས་མའི་ལས་ལ་དགེ་བ་
དང་ནག་པའི་ལས་ལ་མི་དགེ་བས་ཁྱབ། ལས་དཀར་དང་ལས་ནག་
651



བྱང་ཆུབ་ལོ་མ་དཔེ་ཚོགས།
གཉིས་རང་སྡེ་བཞི་ཀས་འགལ་བར་འདོད། རྟེན་འབྲེལ་ཆེན་མོར།
དེད་དཔོན་སྙིང་རྗེས་ཅན་གྱིས་མི་ནག་མདུང་ཐུང་ཅན་བསད་པ་ལས་
ནག་མ་ཡིན་པར་གསུངས་པ་དང༌། འོག་ཏུ་ངོ་བོ་དཀར་ནག་གི་སྒོ་
ནས་ ལས་ དཀར་ ནག་ མི་ འཇོག་ གསུངས་ པ་ མཛོད་ ལུགས་ ཡིན།
དཀར་ནག་འདྲེས་མའི་ལས་དང་ལས་ནག་ལ་འདོད་པའི་སས་བསྡུས་
ཀྱིས་ཁྱབ་པར་རང་སྡེ་བཞི་ཀ་མཐུན་ཏེ། ཀུན་བཏུས་ལས། གང་
འདོད་པ་དང་རབ་ཏུ་ལྡན་པའི་འདྲེས་མ་སྟེ། ཞེས་གསུངས་པའི་
ཕྱིར། རྟེན་འབྲེལ་རྩོམ་འཕྲོར། དེ་ལ་ཁམས་གོང་མའི་སས་་་་
བསྡུས་ཤིག་མེད་པའི། ཞེས་གསུངས་པའི་ཕྱིར། གཞི་བས་་་
སྦྱོར་མཐར་ཐུག་བཞི་ཚང་བའི་སྲོག་བཅད་པའི་ལས་ཀྱི་བྱ་བ་དང་
མཉམ་དུ་མཐུན་པར་འཇུག་པའི་སེམས་པ་ཉོན་མོངས་ཅན་གྱི་རིགས་
སུ་གནས་པ། སྲོག་གཅོད་མི་དགེ་བའི་ལས་ལམ་ཡོངས་སུ་རྫོགས་
པའི་ལས་ཀྱི་མཚན་ཉིད། རང་གིས་རང་བསད་པའི་མི་དགེ་བའི་
ལས་དང་འདུ་ཤེས་འཁྲུལ་ནས་ཞེ་སྡང་གིས་གཞན་བསད་པའི་ལས་
དང་། ལུང་མ་བསྟན་པའི་སྲོག་གཅོད་ཀྱི་ལས་དང་། སྲོག་གཅོད་
དགེ་བའི་ལས་རྣམས་དང༌། མ་བསམ་པར་གཞན་བསད་པའི་ལས་
དང་། གསད་པ་གསོད་མཁན་མཉམ་དུ་ཤི་བའི་སྲོག་གཅོད་ཀྱི་ལས་
དང༌། ངག་ཡིད་གཉིས་ཀྱི་སྒོ་ནས་གཞན་བསད་པའི་མི་དགེ་བའི་
ལས་དང་གཞན་ལ་བཅོལ་ནས་བག་ཆགས་ཀྱི་ངོ་བོར་བསགས་པའི་
སྲོག་གཅོད་མི་དགེ་བའི་ལས་དང་སྦྱོར་བའི་དུས་སུ་ཀུན་སློང་སྤྱི་ལ་
652



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཞུགས་ཤིང་འདུ་ཤེས་འཁྲུལ་བའི་སྲོག་གཅོད་མི་དགེ་བའི་ལས་ལམ་གྱི་
ལས་ དག་ རིམ་ བཞིན་ གཅིག་ དང་ གསུམ་ དང་ གཅིག་ དང༌ གཅིག་
གཞི་བསམ་སྦྱོར་མཐར་ཐུག་ཅེས་པས་གཅོད་ཕྱི་མ་གསུམ་དེ་ཡིན་པར་
རིགས་གནས་ཀྱིས་བསྡུས་སོ། ། སྙིང་རྗེས་ཀུན་ནས་བསླངས་པའི་མ་
བསད་པའི་སེམས་མེད་ཀྱི་ལས། ཕན་སེམས་ཀྱིས་དགེ་སློང་མས་
ཆོམ་རྐུན་དྲུག་ཅུ་བསད་པའི་ལས་ལྟ་བུ་བསམ་པའི་ཡན་ལག་ལ་ཞིབ་
ཆ་བྱ། གཞི་བསམ་སྦྱོར་མཐར་ཐུག་བཞི་ཚང་བའི་མ་བྱིན་བླང་པའི་
ལས་ཀྱི་བྱ་བ་དང་མཐུན་པར་འཇུག་པའི་སེམས་པ་ཉོན་མོངས་ཅན་
གྱི་རིགས་སུ་གནས་པ་མ་བྱིན་ལེན་གྱི་མི་དགེ་བའི་ལས་ལམ་ཡོངས་སུ་
རྫོགས་པའི་ལས་ཀྱི་མཚན་ཉིད། རྒྱུ་རྫས་གཅིག་པ་ལས་མ་བྱིན་པ་
བླང་བའི་ལས། བདག་མེད་ཀྱི་རྫས་མ་བྱིན་པར་བླང་བའི་ལས་ལ་
གཞིའི་དོན་མ་ཚང་། འདུ་ཤེས་འཁྲུལ་ནས་མ་བྱིན་པར་བླང་བའི་
ལས། མ་བསམ་པར་མ་བྱིན་པར་བླང་བའི་ལས། ཉོན་མོངས་
ཅན་གྱི་ཀུན་སློང་མེད་པར་གཞན་ལས་འབད་རྩོལ་གྱིས་མ་བྱིན་པ་
བླང་བའི་ལས་རྣམས་ལ་བསམ་པའི་དོན་མ་ཚང་། སྦྱོར་བ་མ་བྱས་
པར་གཞན་ལས་མ་བྱིན་པར་བླང་བའི་ཐོབ་བློ་དང་བཅས་པའི་མི་
དགེ་བའི་ལས་ལྟ་བུ་ལ་སྦྱོར་བའི་དོན་མ་ཚང་། གཞི་བསམ་སྦྱོར་
དང་ལྡན་པའི་སྒོ་ནས་རང་དང་རང་གིས་མངགས་པའི་སྐྱེས་བུ་ཅི་
རིགས་ལ་ཐོབ་བློ་མེད་པར་མ་བྱིན་པར་བླང་བའི་ལས་ལྟ་བུ་ལ་མཐར་
ཐུག་གི་དོན་མ་ཚང་ཚུལ་ཤེས། རིགས་གནས་ཀྱི་བསྡུ་གཅོད་སྔར་
653



བྱང་ཆུབ་ལོ་མ་དཔེ་ཚོགས།
བཞིན་ཀུན་ལ་སྦྱོར། གཞི་བསམ་སྦྱོར་མཐར་ཐུག་བཞི་ཚང་བའི་
བགྲོད་བྱ་ཡུལ་ཡན་ལག་དུས་མིན་ཅི་རིགས་ལ་ལོག་པར་སྤྱད་པའི་
སེམས་པའི་རིགས་སུ་གནས་པ། ལོག་གཡེམ་མི་དགེ་བའི་ལས་ལམ་
ཡོངས་སུ་རྫོགས་པའི་མཚན་ཉིད། དེ་ལ་འདུ་ཤེས་མ་འཁྲུལ་བར་
དགོས་པར་བསྡུ་བར་གསུངས། འདུལ་བར་འདུ་ཤེས་འཁྲུལ་མ་
འཁྲུལ་འདྲ་བར་གསུངས། མཛོད་འགྲེལ་ལས། འདུ་ཤེས་འཁྲུལ་
བ་ལ་དེ་འདྲའི་ལས་ལམ་འབྱུང་མི་འབྱུང་གཉིས་ཡོད་པར་གསུངས་ན་
ཡང་སྤྱིར་འདུལ་བ་ལྟར་ཁས་ལེན་ནོ། །གཞི་བསམ་སྦྱོར་མཐར་ཐུག་
བཞི་ངན་པའི་སྒོ་ནས་མི་བདེན་པའི་ངག་གི་བྱ་བ་དང་མཐུན་པར་
འཇུག་པའི་སེམས་པའི་རིགས་སུ་གནས་པ་རྫུན་གྱི་མི་དགེ་བའི་ལས་
ལམ་ཡོངས་སུ་རྫོགས་པའི་མཚན་ཉིད། ལུང་ཞུ་བ་དང་མཛོད་རྩ་
འགྲེལ་སོགས་ལས་གཞན་ལ་བཅོལ་བའི་དེ་འབྱུང་བ་ཡོད་པར་་་་་
གསུངས་པས་ངག་ཡན་ལག་ལྔ་ལྡན་གསུང་བ་གཙོ་ཆེ་བ་ལ་དགོངས།
ཉེས་པར་དོག་ས་ནས་དགག་དགོས་པའི་ཕྱིར། མཐར་ཐུག་ཕ་རོལ་
པོས་སྨྲས་པའི་དོན་གོ་བ་ཙམ་ལས་བདེན་པར་འཛིན་མི་དགོས་པས་
འབྱུང་ཉེ། གཞི་བརྒྱུད་ལ་གོང་འོག་གི་ཞིབ་ཆ་ཡོད། གཞི་བསམ་
སྦྱོར་མཐར་ཐུག་བཞི་ཚང་བའི་ཕ་རོལ་དང་དབྱེ་བའི་བདེན་མི་བདེན་
ཅི་རིགས་ཀྱི་ངག་བྱ་བ་དང་མཐུན་པར་འཇུག་པའི་སེམས་པའི་རིགས་
སུ་གནས་པ་ཕྲ་མ་མི་དགེ་བའི་ལས་ལམ་ཡོངས་སུ་རྫོགས་པའི་མཚན་
ཉིད། གཞི་བསམ་སྦྱོར་མཐར་ཐུག་བཞི་ཚང་བའི་བདེན་མི་བདེན་
654



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཅི་རིགས་ཀྱི་མི་སྙན་པའི་ངག་གི་བྱ་བ་དང་མཐུན་པར་འཇུག་པའི་
སེམས་པའི་རིགས་སུ་གནས་པ་ཚིག་རྩུབ། གཞི་བདུན་ཅི་རིགས་
བསམ་སྦྱོར་མཐར་ཐུག་བཞི་ཚང་བའི་བྱུང་རྒྱལ་དུ་སྨྲས་པའི་ངག་གི་
བྱ་བ་དང་མཐུན་པར་འཇུག་པའི་སེམས་པའི་རིགས་སུ་གནས་པ་
བཞིར་ཕྱེ་བའི་ངག་འཆལ། སྤྱིར་དང་བོ་གསུམ་ངག་འཆལ་གྱི་ལས་
ཡིན། གཞི་བསམ་སྦྱོར་མཐར་ཐུག་བཞི་ཚང་བའི་གཞན་ནོར་ལ་
འཁུ་བའི་སྲེད་པ་རང་གྲོགས་སུ་ཡོད་པའི་སེམས་པའི་རིགས་སུ་གནས་
པ་བརྣབ་སེམས་ཡོངས་སུ་རྫོགས་པའི་ལས་ལམ་གྱི་ལས་ཀྱི་མཚན་ཉིད།
གཞི་བསམ་སྦྱོར་མཐར་ཐུག་བཞི་ཚང་བའི་ཕ་རོལ་ལ་གནོད་པའི་ཞེ་
སྡང་རང་གྲོགས་སུ་ཡོད་པའི་སེམས་པའི་རིགས་སུ་གནས་པ་གནོད་
སེམས། གཞི་བསམ་སྦྱོར་མཐར་ཐུག་བཞི་ཚང་བའི་ལས་འབྲས་
འཕགས་ཆོས་སོགས་ཅི་རིགས་ལ་སྐུར་བ་འདེབས་པའི་སེམས་པའི་
རིགས་སུ་གནས་པ་ལོག་ལྟ་ཡོངས་སུ་རྫོགས་པའི་ལས་ལམ་གྱི་ལས་ཀྱི་
མཚན་ཉིད། ཕྱི་མ་གསུམ་ལ་ཆོས་ལྔ་ལྡན་གསུངས་པའི་ལྔ་ཟིན་པར་
བྱ། གཞི་བསམ་སྦྱོར་མཐར་ཐུག་བཞི་ཚང་བའི་སྲོག་གཅོད་བསྲུང་
བའི་ལུས་ཀྱི་བ་དང་མཐུན་པར་འཇུག་པའི་སེམས་པའི་རིགས་སུ་
གནས་པ་སྲོག་གཅོད་སྲུང་བའི་ལས་ལམ་ཡོངས་སུ་རྫོགས་པའི་ལུས་
ལས་ཀྱི་མཚན་ཉིད། གཞི་བསམ་སྦྱོར་མཐར་ཐུག་བཞི་ཚང་བའི་
ཡང་དག་པའི་ལྟ་བ་དང་བྱ་བ་མཐུན་པར་འཇུག་པའི་སེམས་པའི་
རིགས་སུ་གནས་པ་ལོག་ལྟ་བསྲུང་བའི་ཡིད་ཀྱི་ལས་ལམ་ཡོངས་སུ་
655



བྱང་ཆུབ་ལོ་མ་དཔེ་ཚོགས།
རྫོགས་ པའི་ལས་ཀྱི་མཚན་ཉིད་དུ་རིགས་འགྲེས་སྦྱོར། དགེ་མི་་
དགེའི་ལས་ལམ་བཅུའི་སྦྱོར་དངོས་མཇུག་འཇོག་ཚུལ་དང༌། ལམ་
རིམ་སོགས་ལས་དགེ་བ་བཅུའི་རྣམ་སྨིན་ཁམས་གསུམ་ན་ཡོད་པར་
གསུངས། གཟུགས་མེད་སྐྱེ་བ་འཕེན་བྱེད་ཀྱི་ལུས་ངག་གི་ལས་མེད་
པའི་དངོས་གཞི། མི་དགེ་བ་བཅུ་འབྲིང་དང་ཆུང་ངུ་དག་གིས་རིམ་
བཞིན་ཡི་དྭགས་དུད་འགྲོར་སྐྱེ་བར་གསུངས། ས་བཅུ་བའི་མདོར་
དེ་ལས་བཟློག་སྟེ་གསུང་ཡང་རྫོགས་བྱེད་དགེ་བའི་འབྲས་བུ་བདེ་བ་
སོགས་ལ་ལོངས་སྤྱོད་པའི་ཡི་དྭགས་ཡོད་པ་སའི་དངོས་གཞིའི་དོན་
དང༌། དེ་གཉིས་གོ་བཟློག་སྟེ་ཡོད་པ་ནི་ས་བཅུ་བའི་མདོའི་དོན་
ཡིན་སྙམ། དེས་ན་དགེ་བཅུ་ཆུང་འབྲིང་ལ་སྦྱར་ནས་ལྷ་མི་དག་ལ་
དཔྱད་པར་བྱ། སྲོག་གཅོད་པའི་མཚམས་མེད་ལས་བསགས་པ་
གསད་བྱ་དང་གསོད་མཁན་གཉིས་ཀ་དང་བོ་ནས་མཚན་གཏན་ནས་
མེད་པའི་ཟ་མ་དང༌། མཚན་ཙམ་ཡོད་ཀྱང་དོན་བྱེད་མི་ནུས་པའི་
མ་ནིང་དང་མཚན་གཉིས་དང་ཟླ་ཕྱེད་མ་ནིང་གི་རིགས་སུ་གཏོགས་
པའི་མ་ནིང་དང་སྒྲ་མི་སྙན་པ་དང་ངན་འགྲོ་བ་དང་མི་མ་ཡིན་གྱི་འགྲོ་
བ་དག་མ་ཡིན་པ་དགོས་ཏེ། རྩ་བར། མཚམས་མེད་གླིང་གསུམ་
དག་ན་ཡོད། །ཅེས་དང་། ཟ་མ་མིན་ལ་ཕྱིས་སུ་ཟ་མར་གྱུར་བ་
དང་ཕན་དང་ངོ་ཚ་ཤེས་པ་ཆེན་པོ་དང་ལྡན་པ་ལ་མཚམས་མེད་ལས་
བསགས་པ་ཡོད་དེ། མཐའ་དཔྱོད་ལས། མ་ནིང་ཟེར་ཚད་འདི་
མིན་ནོ། །ཞེས་གསུངས་པའི་ཕྱིར། དགའ་བོ་ནི་གཅུང་དགའ་བོ་
656



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དང་བུད་མེད་ལ་ཆགས་པའི་ལས་སྟོབས་ཅན་བསགས། སོར་ཕྲེང་
ཅན་ལ་མཁན་པོས་མི་སྟོང་བསད་ནས་སོར་མོའི་ཕྲེང་བ་བྱས་ན་ཆོས་
སུ་འགྱུར་ཞེས་བཤད་པས་མི་དགུ་བརྒྱ་དང་གོ་དགུ་བསད་པའི་ལས་
ཚབས་ཆེན་བསགས། མཐོང་ལྡན་ནི་མ་སྐྱེས་དགྲ་ཡིན། དེས་ཕ་
བསད་པའི་མཚམས་མེད་དང༌། སངས་རྒྱས་ཀྱི་སྐུ་ལ་ངན་སེམས་
ཀྱིས་ཁྲག་ཕྱུང་བའི་ལས་བསགས། བདེ་བྱེད་བདག་པོའམ་སཱུ་ཀས་
མ་བསད་པའི་ལས་བསགས། ལྷས་བྱིན་གྱིས་དགེ་འདུན་དབྱེན་གྱི་
མཚམས་མེད་དང་སངས་རྒྱས་ཀྱི་སྐུ་ལ་ངན་སེམས་ཀྱིས་ཁྲག་ཕྱུང་བ།
དགྲ་བཅོམ་མ་ཨུཏྤ་ལའི་མདོག་ཅན་གྲོངས་པའི་མཚམས་མེད་ལས་
དང་གསུམ་བསགས། དང་བོ་གསུམ་གྱིས་ཚེ་དེ་ལ་དགྲ་བཅོམ་ཐོབ།
བཞི་བ་ངོས་ཀྱི་སྐྱེ་བ་ཕྱི་མར་ལྷའི་རྟེན་ལ་རྒྱུན་ཞུགས་ཐོབ། ལྔ་བ་ནི་
སྐྱེ་བ་ཕྱི་མར་མནར་མེད་དུ་སྐྱེས། ལྷས་བྱིན་གྱིས་བསགས་པའི་ཡར་
གྱི་མཚམས་མེད་ཀྱི་ལས་དང་དེ་ཕྱིན་ཆད་ཀྱི་མར་གྱི་མཚམས་མེད་ཀྱི་
ལས་འགའ་ཞིག་གིས་བར་དོ་གྲུབ་ལོང་མེད་པར་ངན་སོང་དུ་སྐྱེ་བར་
ཁ་ཅིག་འདོད་ཅེས་ལམ་རིམ་ལས་སོ། །འོན་ཀྱང་ཚེ་དེ་ལ་དམྱལ་སྣང་
བྱུང་བ་སའི་གས་སྲུབ་ཏུ་ཚུད་པ་དེ་ལས་གང་གི་འབྲས་བུ་ཡིན་ཤེས་
པར་བྱ། ཐེག་དམན་ཐུན་མོང་བའི་དང་ཐེག་ཆེན་ཐུན་མོང་གི་
ལུགས་ལ་དེ་ལྟར་དུ་ཁས་ལེན། ཐེག་ཆེན་ཐུན་མོང་མ་ཡིན་པའི་
ལུགས་ལ་ལྷས་བྱིན་དང་སོར་ཕྲེང་ཅན་གྱིས་ཚེ་དེ་ལ་སྡིག་པ་ཅུང་ཟད་
ཀྱང་མ་བསགས། མ་སྐྱེས་དགྲས་ཕ་བསད་པའི་མཚམས་མེད་ལས་
657



བྱང་ཆུབ་ལོ་མ་དཔེ་ཚོགས།
ཀྱི་རྣམ་སྨིན་མེད་དེའི་འབྲས་བུ་ཙམ་ཚེ་དེ་ལ་མྱོང་བ་ནི་གཉེན་པོའི་
སྟོབས་ཀྱིས་མཚམས་མེད་ལས་དེ་མཐོང་ཆོས་མྱོང་འགྱུར་གྱི་ལས་སུ་
གྱུར་པའི་ལས་དེའི་རྣམ་སྨིན་ཡིན་ཡང་མཚམས་མེད་ཀྱི་རྣམ་སྨིན་མིན་
ཏེ། མ་སྐྱེས་དགྲས་ཕ་བསད་པའི་མཚམས་མེད་ལས་རྩ་བ་ནས་དག་
དེའི་ལྷག་མ་མཐོང་ཆོས་མྱོང་འགྱུར་གྱི་ལས་མ་དག་པར་རྟོག་གེ་་་
འབར་བ་ ལམ་ རིམ་ སོགས་ གཞུང་ རྣམས་ ལས་ གསུངས་ པའི་ཕྱིར།
དེས་རྟེན་འབྲེལ་ཆེ་ཆུང་མི་འགལ་བར་ཤེས། མཐོང་ཆོས་མྱོང་་་
འགྱུར་གྱི་ལས། སྐྱེས་ནས་མྱོང་འགྱུར་གྱི་ལས། ལན་གྲངས་་་་་
གཞན་ལ་མྱོང་འགྱུར་གྱི་ལས་རེ་རེའི་རྣམ་སྨིན་སྐྱེ་བ་དུ་མར་སྨིན་པ་
ཡོད་པར་རང་སྡེ་བཞི་ཀས་འདོད་དེ། རྩ་བར། སྡུག་བསྔལ་ཕྱིར་
དང་བསད་ཕྱིར་དང་། །གཟི་བྱིན་མེད་ཕྱིར་འབྲས་རྣམ་གསུམ། །
ཞེས་པ་རྩ་འགྲེལ་དང་མཐའ་དཔྱོད་དུ་རང་འགྲེལ་ལས། མཐོང་
བའི་ཆོས་ལ་མྱོང་བར་འགྱུར་བའི་ལས་ཀྱི་རྣམ་པར་སྨིན་པ་ཚེ་རབས་
གཞན་དག་ན་ཡང་ཡོད་མོད་ཀྱི་བརྩེ་བའི་དབང་གིས་མིང་དེ་ལྟར་
རྣམ་པར་བཏག་གོ། ཞེས་ཚེ་དེ་ལ་བུད་མེད་དུ་གྱུར་ཅིང་སྐྱེ་བ་ལྔ་
བརྒྱར་བུད་མེད་དུ་གྱུར་པ་ལྟ་བུ་དང་། ཞེས་གསུངས་པའི་ཕྱིར།
ཁྱབ་སྟེ། མི་དགེ་བ་བཅུའི་སྦྱོར་པའི་རྣམ་སྨིན་གྱི་སྡུག་བསྔལ་ངན་
སོང་དུ་མྱོང་ནས་དངོས་གཞིའི་མྱོང་བ་རྒྱུ་མཐུན་པ་ཞིག་གི་བདག་
འབྲས་བདེ་འགྲོའི་རྟེན་ལ་མྱོང་རྒྱུ་ཡོད་པར་གཞུང་རྣམས་སུ་གསུངས་
པ་ལྟར་རང་སྡེ་བཞི་ཀས་འདོད་པའི་ཕྱིར། བྱེ་སྨྲས་མ་འགག་པས་
658



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྔོན་བསོད་སྙོམས་ཕུལ་བ་སོགས་ཀྱི་འཕེན་བྱེད་ཀྱི་ལས་མི་འདྲ་བ་
བཅུ་བཞིའི་དབང་གིས་སྐྱེ་སྲིད་བཞི་བླང་བར་བཤད་པ་སོགས་གོང་མ་
དང་མི་མཐུན། སྡེ་སྣོད་གསུམ་པ་བས་ཚིག་རྩུབ་སྨྲས་པའི་ལས་
གཅིག་པུའི་རྣམ་སྨིན་སྐྱེ་བ་ལྔ་བརྒྱའི་རྟེན་ལ་སྨིན་པར་འདོད་པ་
བཞིན་དེ་གོང་མ་རྣམས་དང་མཐུན་ནོ། ། འདི་ཉིད་དང་གཞུང་་་
རྣམས་སུ་བྱེ་སྨྲའི་ལུགས་ལ་ངེས་པའི་ལས་གསུམ་གྱི་རྣམ་སྨིན་ཚེ་རེ་རེ་
ཙམ་ལ་རྫོགས་དགོས་པར་གསུང་བ་མཐོང་ཆོས་མྱོང་འགྱུར་གྱི་ལས་ལ་
གཙོ་ཆེ་བའམ་ཕལ་ཆེ་བ་དང་། གཞན་གཉིས་ཀྱི་འཕངས་འབྲས་
རྣམ་སྨིན་ལ་དགོངས་སམ་དཔྱད་པར་བྱའོ། །བྱེ་སྨྲའི་ལུགས་ལ་ངེས་
པའི་ལས་ལ་ཁྱད་པར་དྲུག་ཚང་དགོས་ཤིང་ངེས་ པའི་ལས་གསུམ་
བསགས་པའི་ཚེ་དེ་དང་དངོས་ཀྱི་སྐྱེ་བ་ཕྱི་མ་དང༌། དེའི་ཕྱི་མ་ཕན་
ཆད་ལ་རྣམ་སྨིན་ངེས་པར་འབྱིན་པའི་སྒོ་ནས་འཇོག གོང་མ་་
རྣམས་ཀྱིས་མཐོང་ཆོས་མྱོང་འགྱུར་འཇོག་ཚུལ་བྱེ་སྨྲ་དང་མཐུན་ཡང་
ངེས་པའི་ལས་ལ་བྱས་བསགས་ཚང་བའམ་སྦྱོར་དངོས་མཇུག་གསུམ་
ཚང་བའི་ལས་ཀྱིས་ཆོག་པ་དང་། མཐོང་ཆོས་མྱོང་འགྱུར་ལ་འགྱུར་
ངེས་ཀྱི་སྐྱེས་ནས་མྱོང་འགྱུར་གྱི་ལས། ལན་གྲངས་གཞན་ལ་མྱོང་
འགྱུར་གྱི་ལས་གཉིས་ཡོད་པ་དང་། སྐྱེས་ནས་མྱོང་འགྱུར་གྱི་ལས་
ལ་འགྱུར་ངེས་ཀྱི་ལན་གྲངས་གཞན་གྱི་དང་ངེས་པའི་ལས་ལ་འགྱུར་
ངེས་ཀྱི་མ་ངེས་པའི་ལས་ཡོད་པ་དང་། མ་ངེས་པའི་ལས་ལ་འགྱུར་
ངེས་ཀྱི་ངེས་པའི་དེ་དང་། སྟོབས་བཞིའི་བཤགས་བསྡམས་ཙམ་
659



བྱང་ཆུབ་ལོ་མ་དཔེ་ཚོགས།
གྱིས་རྣམ་སྨིན་འདག་ངེས་ཀྱི་ངེས་པའི་ལས་ཡོད་པ་དག་བྱེ་སྨྲ་དང་མི་
འདྲའོ། །རྣམ་སྨིན་ཡོད་པའི་ལས་དང་རྣམ་སྨིན་མྱོང་ངེས་ཀྱི་ལས་
གཉིས་ལ་མུ་གསུམ་ལས་མེད་ཟེར་བ་ལ་མུ་དང་བོ་དེ་ཆོས་ཅན། རང་
འབྲས་རྣམ་སྨིན་མྱོང་ངེས་ཀྱི་གང་ཟག་མེད་པར་ཐལ། རང་འབྲས་
རྣམ་སྨིན་འབྱིན་ངེས་སུ་ངེས་པའི་ཚད་མ་མེད་པའི་ཕྱིར། ལན་ཇི་
ལྟར་སྨྲས་ཀྱང་ཡིག་ཆ་རྣམས་དང་འ་གལ་ཟེར། འོ་ན་རྣམ་སྨིན་རྩ་
བ་ནས་དག་ངེས་ཀྱི་ངེས་པའི་ལས་རྣམས་ཆོས་ཅན། རང་འབྲས་
རྣམ་སྨིན་འབྱིན་པ་ལ་གེགས་བྱེད་མེད་པར་ཐལ། རང་འབྲས་རྣམ་
སྨིན་འབྱིན་ངེས་སུ་རྟོགས་པའི་ཚད་མ་ཡོད་པའི་ཕྱིར། ལན་ཇི་ལྟར་
སྨྲས་ཀྱང་དངོས་འགལ་དུ་འགྱུར་ཏེ། མ་ངེས་པ་ནི་ཉིད + སྲིད་
ཕྱིར་རོ། །ཞེས་གསུངས་པའི་ཕྱིར། ཁ་ཅིག་གིས། བདེ་སྡུག་་་
བཏང་སྙོམས་མྱོང་འགྱུར་གྱི་ལས་གསུམ་ལས་བར་བ་འདོད་པའི་སས་
བསྡུས་ཡིན་ཀྱང་ཐོག་མཐའ་གཉིས་ལ་ཁམས་གསུམ་ཀའི་སས་བསྡུས་
ཡོད་ཟེར། འོ་ན། རང་གྲོགས་ཤིན་སྦྱང་གི་བདེ་བ་དང་མཚུངས་
ལྡན་དུ་སོང་བའི་ཚོར་བ་བཏང་སྙོམས་ཆོས་ཅན། སིམ་གདུང་བར་
མ་གསུམ་ཀ་ཡིན་པར་ཐལ། དེ་གསུམ་ལ་ཡུལ་དང་བཅས་པ་འཇོག་
ཚུལ་དེའི་ཕྱིར། དེས་ན་བསམ་གཟུགས་ལམ་རིམ་དབུ་མ་སོགས་སུ་
ཡུལ་ཡུལ་ཅན་མཚུངས་ལྡན་དང་བཅས་པ་འཇོག་གསུངས་པ་སྒྲས་
བརྗོད་ཙམ་ལ་བྱས་ནས་ཕར་མཆན་དང་ཀུན་གཞིའི་མཐའ་དཔྱོད་
སོགས་ལྟར་ཁས་བླང་ན་བདེ། འཕེན་བྱེད་སེམས་པའི་ལས་དང་
660



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མཚུངས་ལྡན་ ཐམས་ཅད་ལས་ཀྱི་ཀུན་འབྱུང་བདེན་པས་བསྡུས་པ་
དང་སྲེད་ལེན་གཉིས་དང་མཚུངས་ལྡན་ཐམས་ཅད་ཉོན་མོངས་པའི་
ཀུན་འབྱུང་བདེན་པས་བསྡུས་པར་རྟེན་འབྲེལ་གསུང་རྒྱུན་ལས་་་་་
བཤད། དེ་གཉིས་ཀྱི་མཚན་ཉིད་ཀྱི་ཆ་འགའ་ཞིག་གི་དོན་ཤེས་ཀྱང་
ལས་ཀྱི་ཀུན་འབྱུང་དང་ཉོན་མོངས་པའི་ཀུན་འབྱུང་བདེན་པ་ལ་མུ་
བཞི་ཡོད་པའང་ཤེས། བསོད་ནམས་དང་བསོད་ནམས་མ་ཡིན་
པའི་ལས་དང་མི་གཡོ་བའི་ལས་གསུམ་ལ་འཕེན་བྱེད་རྫོགས་ཀྱི་བྱེད་
ལས་གསུམ་རེ་དང་ཐོག་མཐའ་གཉིས་ལ་སྤང་བྱ་ཡིན་མིན་གཉིས་རེ་
ཡོད་པར་རང་སྡེ་ཀུན་གྱིས་འདོད་ཀྱང་ངེས་པའི་ལས་གསུམ་ལའང་
འཕེན་བྱེད་རྫོགས་བྱེད་འགྲུབ་བྱེད་ཀྱི་ལས་གསུམ་རེ་དང་སྤང་བྱ་ཡིན་
མིན་གཉིས་རེ་ཡོད་པར་འདོད་པ་བྱེ་སྨྲ་མ་གཏོགས་ གཞན་རྣམས་
འདྲའོ། །བྱེ་སྨྲས་འགོག་སྙོམས་འདུ་ཤེས་མེད་པའི་སྙོམས་འཇུག་་་
གཉིས་འཕེན་དགེ་མི་དགེ་ཐོབ་པ་དག་རྫོགས་བྱེད་ལས་འཕེན་བྱེད་ལ་
མི་འོང་བར་འདོད་དོ། །ཚོགས་སྦྱོར་འཕགས་ལམ་དག་འཕེན་བྱེད་
ལ་མི་འོང་ཡང་རྫོགས་བྱེད་ལ་འོང་བར་འདོད། གོང་འོག་ཀུན་ཀྱང་
འདུ་ཤེས་མེད་པའི་སྙོམས་འཇུག་དང་འགོག་སྙོམས་སེམས་ཡོད་དུ་
འདོད་ པ་དག་ གིས་ འཕེན་བྱེད་ཀྱི་ ལས་ ཀྱང་ འཇོག་ གམ་ སྙམ་ སྟེ།
ལེའུ་གཉིས་པའི་མཐའ་དཔྱོད་ལས། དེའི་རྒྱུད་ལ་རིག་པ་ཤིན་ཏུ་ཕྲ་
བ་ཡོད་པའི་ཕྱིར། ཞེས་དང༌། སྡེ་བདུན་རྒྱུན་ལས་དེས་ན་སྙོམས་
འཇུག་ལས་ལྡང་ཁའི་ཡེ་ཤེས་སྐད་ཅིག་ཐ་མ་དེ་ལངས་མ་ཐག་པའི་
661



བྱང་ཆུབ་ལོ་མ་དཔེ་ཚོགས།
ཤེས་པ་སྐད་ཅིག་དང་བོའི་དངོས་ཀྱི་ཉེར་ལེན་དང༌། ཞེས་དང་།
བསྡུས་ཆེན་ལས། སྒྲ་དེས་འདུ་ཤེས་རགས་པ་བཀག་ནས་འདུ་ཤེས་
ཕྲ་བ་སྟོན་པ་ཡིན་གྱི་འདུ་ཤེས་གཏན་མེད་དུ་སྟོན་པ་མིན་པའི་ཕྱིར།
ཞེས་གསུངས་པའི་ཕྱིར། འཕེན་བྱེད་ལས་དེའི་རྒྱུ་མཐུན་གྱི་འབྲས་
བུ་དང་དེའི་རྣམ་སྨིན་གྱི་འབྲས་བུ་གཉིས་མུ་གསུམ་དང་དགེ་མི་་་
དགེའི་མྱོང་བ་རྒྱུ་མཐུན་གྱི་འབྲས་བུ་སྒྲས་བརྗོད་རིགས་སམ་རང་རང་
གི་རྒྱུ་མཐུན་གྱི་འབྲས་བུ་པར་བཏགས་པར་བྱས་ན་རྩ་བར་དགེ་བའི་
དགེ་ལ་སོགས་པ་ནི། །བཞི་དང་གཉིས་དང་དེ་བཞིན་གསུམ། །ཞེས་
སོགས་དང་འགལ་བར་མི་འགྱུར་རོ། ། གཞུང་དུ་མ་ལས་དེའི་རྒྱུ་་་
མཐུན་གྱི་འབྲས་བུ་ལ་ལས་དེའི་རྣམ་སྨིན་དགོས་པར་གསུང་བ་མྱོང་
བ་རྒྱུ་མཐུན་གྱི་འབྲས་བུ་ལ་དགོངས་སོ། །འཕེན་བྱེད་ལས་དེའི་དགེ་
མི་དགེའི་སྦྱོར་དངོས་མཇུག་གསུམ་གྱིས་རིམ་བཞིན་རྣམ་སྨིན་རྒྱུ་་་
མཐུན་བདག་འབྲས་འབྱིན་པར་གསུང་བ་ལག་རྗེས་སོ་སོར་འཇོག་པ་
ཙམ་ལས་གསུམ་ཀས་ཀྱང་གསུམ་ཀ་འབྱིན་པའི་ཕྱིར། སྒྲིབ་ལུང་མ་
བསྟན་གྱི་ཐོག་མའི་མ་རིག་པ་དང༌། རྒྱུ་དུས་ཀྱི་གསུམ་པ་རྣམ་ཤེས་
གཉིས་ཀའི་འཕངས་འབྲས་ཕྱེད་བདུན་པོ་དེ་དེ་གཉིས་ཀྱི་འབྲས་བུར་
གྱུར་པའི་རྣམ་སྨིན་གྱི་འབྲས་བུ་དང་རྒྱུ་མཐུན་གྱི་འབྲས་བུ་གཉིས་ཀ་
ཡིན་ཀྱང་སྔ་མའི་རྣམ་སྨིན་གྱི་འབྲས་བུ་དང་རྒྱུ་མཐུན་གྱི་འབྲས་བུ་
གཉིས་ཀ་གང་ཡང་མིན་ནོ། །རྣམ་སྨིན་རྒྱུ་ནི+ རྒྱུ་མཐུན་རྒྱུ་དང་འདྲ་
བའོ། ། ཞེས་གསུངས་པའི་ཕྱིར། ཕྱི་མའི་རྣམ་སྨིན་གྱི་འབྲས་བུ་
662



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཡང་མིན་པའི་ཕྱིར། མཚམས་མེད་ལས་ཀྱི་སེམས་པའི་རྒྱུན་གྱི་བག་
ཆགས་ཉོན་སྒྲིབ་དང་དེས་བཞག་པའི་བག་ཆགས་ལ་ཤེས་སྒྲིབ་ཅིག་
དང་། འཕངས་འབྲས་ཕྱེད་བདུན་འགྱུར་རུང་གི་འཕེན་བྱེད་ལས་
སུ་གྱུར་པའི་ལས་སྒྲིབ་ཅིག་དང་གསུམ་ཡོད་ལ། དང་བོ་གཉིས་སླ་
ཞིང༌། ཕྱི་མ་ནི་སྡེ་བདུན་རྒྱུན་ལས། ལས་ཀྱིས་བཞག་པའི་བག་
ཆགས་ཉེར་ལེན་ཡིན་ཡང་ལས་རྣམས་ནི་རང་གི་རྣམ་སྨིན་གྱི་འབྲས་
བུའི་བདག་རྐྱེན་ཡིན་གྱི་ཉེར་ལེན་མ་ཡིན་པས་སྐྱོན་མེད་ལ། ཞེས་
གསུངས་པའི་ཕྱིར། མཛོད་མཐའ་དཔྱོད་ལས། འདི་དག་མདོ་
སྔགས་ཐམས་ཅད་ལ་དགོས་པའི་གནད་དམ་པའོ། ། ཞེས་སོ། །དེ་
ལྟར་ལུས་ལེན་དགོས་པ་ནི་དགྲ་བཅོམ་པ་ལ་འཕེན་བྱེད་མི་དགེ་བའི་
ལས་ལྡན་པ་དང་ཉོན་མོངས་ཀྱིས་བཞག་པའི་བག་ཆགས་ཤེས་སྒྲིབ་
དང་ལས་སྒྲིབ་ཡིན་ན་སྒྲིབ་པ་མ་ཡིན་པས་ཁྱབ་པར་གསུངས་པ་དག་
གིས་ཀྱང་ཤེས་པའི་ཕྱིར། ལུང་གི་རྗེས་འབྲང་གི་སེམས་ཙམ་པ་དང་
བྱེ་སྨྲས་དགྲ་བཅོམ་རྒྱུད་ལ་མི་འཇོག་སྟེ། ཆེན་མོར། ལས་་་་་་
གཟུགས་ཅན་དུ་འདོད་པ་དག་གི་ལུགས་བྱས་ན་ལེགས། ཞེས་དག་
སྒྲ་སྨོས་པ་དང་། འདུལ་བའི་མཐའ་དཔྱོད་དུ་ཚེ་དེར་བསགས་པའི་
མི་དགེ་བའི་ལས་ཤིག་དགྲ་བཅོམ་པ་ལ་ལྡན་པར་གསུངས། དགྲ་
བཅོམ་པར་མི་དགེའི་ལས་མེད་པར་མ་ཟད་འཕེན་བྱེད་དགེ་བའི་ལས་
ཀྱང་མེད་པའི་ཕྱིར་ཏེ། འགྲེལ་བའི་ཟིན་བྲིས་དང་རིག་བྱེད་མའི་
བསྟོད་འགྲེལ་ལས། བསམ་གཟུགས་ལས་རྒྱུ་སྙོམས་འཇུག་ཐེག་་
663



བྱང་ཆུབ་ལོ་མ་དཔེ་ཚོགས།
དམན་གྱི་སྒོམ་སྤང་དང་ཐེག་ཆེན་གྱི་སྒོམ་སྤང་ལྟ་བུར་གསུངས་པའི་
ཕྱིར་ན་མ་ཁྱབ་སྟེ། དེ་ནི་འཕེན་བྱེད་ངེས་པའི་ལས་མེད་པ་ཙམ་ལ་
དགོངས་པའི་ཕྱིར། སྤྱོད་འཇུག་ལས། ཉོན་མོངས་མེད་ཀྱང་དེ་
དག་ལ། །ལས་ཀྱི་ནུས་པ་མཐོང་བ་ཡིན། །ཞེས་དང༌། རྣམ་འགྲེལ་
ལས། ལས་གཞན་འཕེན་ནུས་མ་ཡིན་ཏེ། །+ ལྷན་ཅིག་ཟད་ཕྱིར་
རོ། །ཞེས་དང་། གསེར་ཕྲེང་ལས། དེར་སྐྱེ་བའི་རྒྱུ་གཟུགས་མེད་
ཀྱི་སྙོམས་འཇུག་ཐོབ་པ་ཙམ་ལ་དགོངས་སོ། །ཞེས་དང་། ཀུན་
གཞིའི་མཐའ་དཔྱོད་དཀའ་འགྲེལ་ལས། ཡང་སྲིད་འཕེན་ངེས་ཀྱི་
ཀུན་འབྱུང་མ་ལུས་པ་མ་སྤངས་པར་ཐར་བ་གསུམ་པོ་གང་ཡང་མི་
འཐོབ་པའི་ཕྱིར། ཞེས་གསུངས་པའི་ཕྱིར། གཞན་ཡང་དགྲ་
བཅོམ་དང་ཐེག་ཆེན་རྒྱུད་ན་འཕེན་བྱེད་མ་ངེས་པའི་ལས་དང་རྒྱུ་
དུས་ཀྱི་གསུམ་པ་རྣམ་ཤེས་གཉིས་ཡོད་དེ། འདི་ཉིད་ལས། འདི་
ལ་དཔག་ན་སེམས་ཙམ་པས་འབྲས་དུས་ཀྱི་དེ་ལ་དེས་ཁྱབ་པར་་་་
འདོད། ཅེས་གསུངས་པའི་ཕྱིར། དེས་ན་རྒྱལ་སྲས་མ་ལས་ངེས་
པ་དང་མ་ངེས་པ་དག་མེད་པ་མིན་མོད། ཞེས་པ་ནི་འཕེན་བྱེད་
ངེས་མ་ངེས་ཀྱི་ལས་གང་ཡང་མེད་པ་མིན་ཞེས་པའོ། །སྔ་ཕྱིའི་མཁས་
གྲུབ་མང་པོས་ཉེར་བསྡོགས་ལ་འཕེན་བྱེད་ལས་དང་རྒྱུ་སྙོམས་འཇུག་
གཉིས་ཀ་འཇོག་ཀྱང་རང་ལུགས་ལ་མིན་ཏེ། བསམ་གཟུགས་་་་་
མཛོད་མཐའ་དཔྱོད་ལྟར་རོ། །གནོད་བྱེད་ནི་ཉེར་བསྡོགས་ལ་འཕེན་
བྱེད་ལས་ཡོད་ན་གོང་མའི་རྟེན་ཅན་གྱི་རྒྱུན་ཞུགས་ཕྱིར་འོང་ཡོད་
664



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པར་ཐལ་བས་སོ། ། སྤེལ་སྒོམ་ལྔའི་ཟག་བཅས་དེ་སྔར་གྱི་ལས་ཁ་་
བསྒྱུར་བྱེད་ཙམ་ལས་དེ་ལ་འཕེན་བྱེད་ཀྱི་ལས་མེད་པ་རང་སྡེ་ཀུན་
གྱིས་འདོད། གཟུགས་སུ་འགྱུར་ངེས་ཀྱི་ཤེས་པ་དང་ ཤེས་པར་
འགྱུར་ངེས་ཀྱི་གཟུགས་མེད་པར་རང་སྡེ་ཀུན་འདྲ། གནས་གཙང་
སྐྱེ་བ་འཕེན་བྱེད་ཀྱི་ལས་སུ་འགྱུར་ངེས་ཀྱི་འབྲས་བུ་ཆེ་བ་སྐྱེ་བ་འཕེན་
བྱེད་ཀྱི་ལས་དེ་གནས་གཙང་སྐྱེ་བ་འཕེན་བྱེད་ཀྱང་ཡིན་ལས་ཀྱང་
ཡིན་མོད། གནས་གཙང་སྐྱེ་བ་འཕེན་བྱེད་ཀྱི་ལས་མིན་ཏེ། དེ་
དེར་གྱུར་པ་ཕྱིས་འབྱུང་གི་སྤེལ་སྒོམ་ལ་ངེས་པར་ལྟོས་ པའི་ཕྱིར།
རྟགས་ཁྱབ་གཉིས་རྣམ་འགྲེལ་ལས། དངོས་པོ་ལྟོས་དང་བཅས་པ་
ནི། །ངེས་པར་འགྱུར་བ་མེད་པར་མཐོང་། །ཞེས་པས་གྲུབ་བོ། །
འོན་ཀྱང་དེ་འདྲའི་ཐོག་མའི་མ་རིག་པ་གནས་གཙང་སྐྱེ་བ་འཕེན་
བྱེད་ཀྱི་ཐོག་མའི་མ་རིག་པ་ཡིན་ནོ། །འཁོར་བསྒྱུར་སྐྱེ་བ་འཕེན་བྱེད་
ལས་སུ་འགྱུར་ངེས་ཀྱི་མི་ཕལ་བ་སྐྱེ་བ་འཕེན་བྱེད་ཀྱི་ལས་སོགས་ལ་དེ་
ལྟར་རོ། ། བདེ་བ་ཅན་གྱི་སྐྱེ་བ་འཕེན་བྱེད་ལས་སུ་འགྱུར་ངེས་ཀྱི་
འཕེན་བྱེད་དགེ་བའི་ལས་དེས་བདེ་བ་ཅན་གྱི་སྐྱེ་བ་འཕངས་ཀྱང་
དེའི་སྐྱེ་བ་འཕེན་བྱེད་ཀྱི་ལས་མིན་ཟེར་དགོས་ཏེ། ཐོག་མའི་མ་
རིག་པ་མི་འདྲ། དེ་འདྲའི་འགྱུར་ངེས་ཀྱི་ལས་དེ་དང་དེས་འཕངས་
ཀྱང་དེའི་དབང་གིས་བླང་བ་མིན་ཟེར་དགོས་ཏེ། བསམ་གཟུགས་
ཆེན་མོ་ལས། འདི་ཡང་དཔེར་ན་གསེར་དང་ལྡན་པའི་མིས་གསེར་
གྱིས་གོས་ཉོ་བའི་ཚེ་ཤར་ནུབ་ཀྱི་མི་གང་གི་ལག་ནས་ཉོ་བར་གྲོགས་
665



བྱང་ཆུབ་ལོ་མ་དཔེ་ཚོགས།
ཀྱིས་བསྒྱུར་ཚེ་གོས་ནི་གསེར་གྱི་རིན་དང་མི་གང་ལས་ཉོ་བ་དེ་གྲོགས་
ཀྱིས་བསྒྱུར་བ་བཞིན་དུ་མིར་སྐྱེ་ངེས་ཀྱི་སྐྱེས་ནས་མྱོང་འགྱུར་གྱི་ལས་
དེ་ནས་འཕེན་རྫོགས་ཀྱི་ཁྱད་པར་ཡིན་ནོ། །ཞེས་གསུངས་པའི་ཕྱིར།
ལས་ཉོན་གྱི་དབང་གིས་བླང་བའི་སྐྱེ་བ་དེ་སྐྱེད་བྱེད་ཀྱི་མ་རིག་བག་
ཆགས་ཀྱི་ས་དང་ཟག་མེད་ཀྱི་ལས་དང་རྣམ་སྨིན་དང་སྙིང་རྗེ་དང་
མཚུངས་ལྡན་གྱི་སེམས་པ་སོགས་དང་དེ་དག་གིས་བསྐྱེད་པའི་་་་
འཕངས་འབྲས་སོགས་ལ་སྔར་གྱི་རིགས་འདྲ་ཅི་རིགས་ཀྱི་ཞིབ་ཆ།
བ་གླང་ལྟ་བུའི་ངག་སྒྲ་དང་མིང་ཚིག་ཡི་གེ་གསུམ་དུ་ཕྱེ་བའི་ཡི་གེར་
གྱུར་བའི་ངག་གི་སྒྲ་དག་ནི་སེམས་ཅན་དུ་སྟོན་པའི་ངག་གི་རྣམ་པར་
རིག་བྱེད་ཀྱི་སྒྲ་མིན་ཡང་དོན་གང་དང་གང་གོ་བར་འགྱུར་བའི་རྗོད་
བྱེད་ཀྱི་སྒྲ་གང་དང་གང་ཡིན་ཡང་སེམས་ཅན་དུ་སྟོན་པའི་སྒྲ་དང་
ངག་གི་རྣམ་པར་རིག་བྱེད་ཀྱི་སྒྲ་གཉིས་ཡིན་པས་ཁྱབ་པར་རང་སྡེ་
བཞི་ཀས་འདོད་དེ། མཛོད་འགྲེལ་ལས། སྒྲ་ཙམ་ཁོ་ན་ངག་མིན་
ལ་སྒྲ་གང་གི་དོན་གོ་བར་འགྱུར་བའི་སྒྲ་དེ་ངག་ཡིན་ནོ། །ཞེས་དང་།
རྣམ་འགྲེལ་ལས། སྨྲ་བོའི་བསམ་པ་སྟོན་པར་བྱེད། །གང་དང་
གང་ལས་གྲུབ་པ་དེ། །ནས་སྨྲ་བ་པོ་ཡི་འདོད་པའི་ཡུལ། །དོན་གང་
བློ་ལ་རབ་གསལ་བ། །དེ་ལ་སྒྲ་ནི་ཚད་མ་ཉིད། །ཅེས་གསུངས་པའི་
ཕྱིར། རང་སྡེ་སུའི་ལུགས་ལ་ཡང་ངག་གི་རྣམ་པར་རིག་བྱེད་ཀྱི་སྒྲ་
ལ་རྗོད་བྱེད་ཀྱི་སྒྲ་མི་དགོས་ཏེ། མཛོད་རང་འགྲེལ་ལས། ངག་གི་
རང་བཞིན་གྱི་སྒྲ་གང་ཡིན་པ་དེ་ཉིད་ངག་གི་རྣམ་པར་རིག་བྱེད་ཡིན་
666



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ནོ། །ཞེས་དང་། སྡེ་བདུན་རྒྱན་ལས། ཡི་གེ་རེ་རེས་སྟོན་མི་སྟོན་
ཡང་དོན་སྟོན་པའི་སྒྲའི་རྩོམ་བྱེད་ཀྱི་སྐད་ཀྱི་གདངས། ཞེས་་་་་་
གསུངས་པའི་ཕྱིར། ཁྱབ་སྟེ། སྡོམ་ལས། ངག་གི་ཚོགས་པའི་
གདངས་ཤིག་དེ་ཡིན་གྱི། ། མིང་ཚིག་གཅིག་དུ་མ་བསྟན་པའི་ཕྱིར་
རོ། །ཞེས་སོ། །འོན་ཀྱང་གཅིག་ཏུ་ཞེས་པ་མིང་ཚིག་གང་དང་གང་
གི་སྔ་ཕྱིའི་ཚོགས་ཙམ་དེ་མཐའ་གཅིག་ཏུ་ལུང་མ་བསྟན་ཡིན་ཞེས་
པའོ། །དེས་ན་གཞུང་རྣམས་སུ་སེམས་ཅན་དུ་སྟོན་པའི་སྒྲ་དང་ངག་
གི་རྣམ་པར་རིག་བྱེད་ཀྱི་སྒྲ་དག་དོན་གཅིག་གསུངས་པ་གཙོ་ཆེ་་་
བའམ་མིང་ཚིག་གང་རུང་དུ་གྱུར་བའི་རིག་བྱེད་ཀྱི་སྒྲ་དང་སེམས་
ཅན་དུ་སྟོན་པའི་སྒྲ་དང་རྗོད་བྱེད་ཀྱི་སྒྲ་དག་དོན་གཅིག་པ་་་་་
དགོངས། མིང་ཚིག་ཅི་རིགས་དང་མ་འབྲེལ་བའི་སེམས་ཅན་ལ་མི་
སྟོན་པའི་སྒྲ་དང་རིག་བྱེད་མ་ཡིན་པའི་སྒྲ་དོན་གཅིག་ལ་དགོངས་
པའོ། །སྟོན་པ་རྣམ་རིག་གསུངས་གཙོར་དགོངས། །ཞེས་སོ། །ལས་
གཟུགས་ཅན་དུ་འདོད་པའི་ལུགས་ལ་དགེ་མི་དགེ་ལུང་མ་བསྟན་
གསུམ་པོ་རེ་རེའི་རྣམ་པར་རིག་བྱེད་ལ་སེམས་ཅན་ལ་སྟོན་པའི་སྒྲ་
དང་ མི་ སྟོན་ པའི་ སྒྲ་དང་ མིག་ ཤེས་ ཀྱི་ གཟུང་ བྱ་ གསུམ་ ཡོད་ དེ།
རྫུན་ཚིག་འདུ་ཤེས + གོ་བའོ། ། ཞེས་དང་། འཆལ་བའི་ཚུལ་་་་
ཁྲིམས་མི་དགེའི་གཟུགས། །དེ་སྤོང་ཚུལ་ཁྲིམས་རྣམ་གཉིས་སོ། །
ཞེས་པ་དག་གིས་ཤེས་སོ། །དུག་གསུམ་དྲག་པོས་ཀུན་ནས་བསླངས་
པ་ལས་བྱུང་བའི་མདོ་འདོན་པའི་ཚེ་འདོན་བཞིན་པའི་སྐད་གདངས་
667



བྱང་ཆུབ་ལོ་མ་དཔེ་ཚོགས།
ཀྱི་རྣམ་པར་རིག་བྱེད་ཉོན་མོངས་ཅན་གྱི་ངག་ལས་དང་དེའི་ངག་གི་
རྣམ་པར་རིག་བྱེད་དུ་གྱུར་པའི་མདོ་སོགས་ཉོན་མོངས་ཅན་མིན་པའི་
ལུང་མ་བསྟན་གྱི་ངག་ལས་ཡིན་པའི་ཕྱིར། ཆོས་སྦྱིན་མོངས་ཅན་
མིན་ པའི། ། མདོ་ སོགས་ ཡང་ དག་ ཇི་ བཞིན་ སྟོན། ། ཞེས་ དང་།
བསྡུ་བ་ལས། བསྟན་བཅོས་དྲུག་བྲལ་གསུམ་དུ་འདོད། །ཅེས་་་
དང་། རྣམ་འགྲེལ་ལས། འགྲེལ་བ་དང་ནི + དབང་བྱས་་་་་་
མིན། །ཞེས་སོ། །དུག་གསུམ་དྲག་པོས་ཀུན་ནས་བསླངས་ཏེ་ཕྱི་བའི་
བསྟན་བཅོས་འདོན་བཞིན་པའི་སྐད་གདངས་ཀྱི་རིག་བྱེད་དང་དེའི་
དབང་དུ་གྱུར་པའི་ཕྱི་བའི་བསྟན་བཅོས་གཉིས་ཉོན་མོངས་ཅན་གྱི་
ངག་ལས་ཡིན་ཏེ། རྩ་བར། ཁ་གསག་གླུ་དང་ཟློས་གར་བཞིན། །
བསྟན་བཅོས་ངན་བཞིན། ཞེས་གསུངས་པའི་ཕྱིར། སངས་རྒྱས་
འཕགས་པའི་ངག་ཏུ་གྱུར་པའི་རྩ་བའི་རང་བཞིན་རྣམ་པར་འགྱུར་
མིན་ཞེས་སོགས་དང༌། ཕྱི་རོལ་བའི་རྒྱུད་ཀྱི་བརྒྱད་སྟོང་བ་སོགས་
བཀའ་མ་ཡིན་པར་ཐལ་བ་དང༌། སངས་རྒྱས་ཀྱི་གསུང་གི་འགྲེལ་
བ་དོན་གསལ་དང༌། འགྲེལ་བའི་གཞུང་ཚིག་གི་རྣམ་པ་ཐམས་ཅད་
མཁྱེན་ཉིད་ལམ་ཞེས་སོགས་རྩོམ་པ་པོ་སེང་བཟང་མ་ཡིན་པར་ཐལ་
པ་བཟློག་ཏུ་མེད་ཚུལ་མང་མོད་མ་སྤྲོས་སོ། །དགེ་འདུན་དབྱེན་ཕྱིར་
རྫུན་སྨྲ་བ། །ཁ་ན་མ་ཐོ་རབ་ཆེར་འདོད། །འཇིག་རྟེན་པ་ཡི་དགེ་བ་
ལ། ། སྲིད་རྩེའི་སེམས་པ་འབྲས་ རབ་ཆེ། ། ཞེས་པ་ནི་བྱེ་སྨྲ་དང་་་་
བསྟུན་ནས་གསུངས་པ་ཙམ་ལ་གོ་དགོས་ཏེ། བླ་མ་མཆོག་གསུམ་ཕ་
668



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མ་སོགས་ལ་བརྟེན་ནས་བྱུང་བའི་འཕེན་བྱེད་ཀྱི་ལས་ལ་མཚམས་མེད་
ལས་ལས་ལྕི་བའི་མི་དགེ་བ་དང་སྲིད་རྩེར་འཕེན་བྱེད་ཀྱི་ལས་ལས་
འབྲས་སུ་ཆེ་བའི་དགེ་བ་ཡོད་པའི་ཕྱིར། གང་དག་འགོག་བྱམས་
ཉོན་མོངས་མེད། །མཐོང་དང་དགྲ་བཅོམ་འབྲས་ལངས་པ། +མྱོང་
པར་འགྱུར། བཤེས་སྤྲིངས་ལས། རྟག་དང་མངོན་པར་ཞེན་་་་
དང་གཉེན་པོ་མེད། །ཡོན་ཏན་གཙོ་ལྡན་བཞི་ལས་བྱུང་བའི་ལས། །
དགེ་དང་མི་དགེ་རྣམ་ལྔ་ཆེན་པོ་སྟེ། །དེ་ལས་དགེ་བ་སྤྱོད་ལ་བརྩོན་
པར་གྱིས། །ཞེས་གསུངས་པའི་ཕྱིར། རང་སྡེ་དངོས་སྨྲ་བ་དག་གི་
ལུགས་ལ་བསྡུ་བ་ལས་བཤད་པའི་ལས་བརྒྱུད་དང༌། སའི་དངོས་
གཞི་ལས་བཤད་པའི་ལས་བཅུ་ལ་མཐའ་གཅིག་ཏུ་མ་ངེས་པའི་ལས་
ཀྱིས་ཁྱབ་ཀྱང་ཐལ་རང་ལུགས་ལ་དེ་ལྟར་མི་འཐད་དེ། རྨི་ལམ་
ལས་ལམ་ཡོངས་སུ་རྫོགས་པ་དང་རྫོགས་པའི་ལས་གཉིས་ཀ་ཡོད་དེ།
ལུང་རིགས་གཏེར་མཛོད་ལས། དབུ་མའི་ལུགས་ཀྱི་འདིར་ཡང་
ནས་ སད་ རྨི་ གཉིས་ ཀར་ རྫོགས་ སོ། ། ཞེས་ གསུངས་ པའི་ ཕྱིར།
འདིར་འདིས་མཚོན་ནས་རྨི་ལམ་ན་བྱས་པ་མངོན་ཞེན་གྱིས་གསོས་མ་
བཏབ་+ ཤེས་པར་གྱིས་ཞེས་པ་དེ་འདྲའི་ཡིད་ལས་དག་ཡོད་པ་ཙམ་
ལ་དགོངས་ཏེ། རྨི་ལམ་གྱི་ལས་ལ་གཉིད་བཞིན་པའི་ལོག་གཡེམ་
དང་མ་བྱིན་པ་བླང་བ་དང་ཡིད་ཁྲོས་པ་ཙམ་གྱིས་གཞན་གྱི་སྲོག་་
བཅད་པ་རྫུན་ཕྲ་མ་ཚིག་རྩུབ་ངག་འཆལ་སྨྲ་བའི་ལུས་ངག་གི་མི་དགེ་
བའི་ལས་ལམ་བདུན་དང་ཡིད་ལས་ཀྱི་ལས་གསུམ་དང་བཅས་ཡོད་
669



བྱང་ཆུབ་ལོ་མ་དཔེ་ཚོགས།
པའི་ཕྱིར་ཏེ། སུམ་བརྒྱ་བ་ལས། མི་ཤི་རྨི་ལམ་མ་གཏོགས་དེ་
བརླག་འགྱུར། །ཞེས་དང་། མཐའ་དཔྱོད་ལས། རྨི་ལམ་འཁྲུལ་
རྒྱུ་ཆེན་པོ་ ཅན་ ཡིན་ པས་ སེམས་ མི་གསལ་བ་དང་། ཞེས་དང་།
འགྲེལ་ཟིན་ལས། རྨི་ལམ་དུའང་ལས་ལམ་རྫོགས་པ་ཡོད་པར་་་་
འདོད་ལ་ཞེས་གསུངས་པའི་ཕྱིར། མཛོད་ཀྱི་རྗེས་འབྲང་གི་ཉན་
ཐོས་སྡེ་གཉིས་ལ། གསུམ་པ་རྣམ་ཤེས་ལ་ཚོགས་དྲུག་འཇོག་མཁན་
ཡོད་ཀྱང་ཀུན་གཞི་འདོད་པའི་ལུགས་ལ་སྣང་ལ་མ་ངེས་པའི་མཚན་
གཞིའི་རྣམ་ཤེས་དང་རིགས་པའི་རྗེས་འབྲང་གི་མདོ་སེམས་གཉིས་
དང་ཐལ་རང་ལུགས་ལ་སྣང་ལ་མ་ངེས་པའི་ཡིད་ཀྱི་མངོན་སུམ་ཡིན་
དགོས་ཏེ། ཞི་གནས་ཐོབ་པའི་སོ་སྐྱེས་དང་རྒྱུན་ཞུགས་ཕྱིར་འོང་
རྒྱུད་ཀྱི་གཟུགས་གཟུགས་མེད་ཀྱི་གསུམ་པ་རྣམ་ཤེས་ལ་ཐོས་བསམ་
སྒོམ་གསུམ་དང་ལོག་ཤེས་འཇོག་ཚུལ་མེད་པའི་ཕྱིར། དེས་ན་་་་
རིགས་པའི་རྗེས་འབྲང་གི་མདོ་སྡེ་བ་ཡན་ཆད་ཀྱི་རང་སྡེ་དག་གིས་
གང་ཟག་ཡིན་ན་རྟོག་བྲལ་ཡིད་ཤེས་ཀྱི་སེམས་དང་ལྡན་པས་ཁྱབ་
བོ། །ཀུན་གཞི་གཅིག་སྨྲ་བ་ལ་སྣ་ཚོགས་གཉིས་མེད་པར་གྱུར་པའི་
རྣམ་བདེན་པ་དང་རྣམ་རྫུན་པ་གཉིས་ཡོད། ཡིད་ཀྱི་རྣམ་ཤེས་
གཅིག་སྨྲ་བ་ལ་བྱེ་སྨྲ་ཞིག་དང་སྣ་ཚོགས་གཉིས་མེད་པར་གྱུར་པའི་
རྣམ་བདེན་རྫུན་གྱི་སེམས་ཙམ་གཉིས་ལས་གསུམ་ཡོད། ཝེན་་་་་
ཚེགས་ཀྱིས་སློབ་དཔོན་ཆེན་པོ་དེ་ལེའུ་ཅིས་ཆོས་ཉིད་ཀྱི་སེམས་དང་
མཚུངས་ལྡན་གྱི་སེམས་གཉིས་འདོད་པར་བཤད་ཀྱང་དང་བོ་སྟོང་
670



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཉིད་ལས་སེམས་མིན་ནོ། །ཁ་ཆེ་ལགིས་ཡིད་དང་འཇུག་པའི་རྣམ་
པར་ཤེས་པ་གཉིས་ཙམ་འདོད་མཁན་གྱི་སེམས་ཙམ་ཡང་བཤད་་་་
དོ། །རྣམ་རིག་བཞི་ནི་ཕྱིའི་འཇིག་རྟེན་སྣང་བའི་ཀུན་གཞི་དང་ནང་
གི་འཇིག་རྟེན་སྣང་བའི་ཀུན་གཞི་དང་ཉོན་ཡིད་དང་འཇུག་ཤེས་སུ་
གྱུར་པའི་རྣམ་ཤེས་སོ། །ཁ་ཆེ་ལགླིས་ཚོགས་དྲུག་དང་ལེན་པའི་རྣམ་
ཤེས་བདུན་ཙམ་འདོད་མཁན་གྱི་སེམས་ཙམ་པ་བཤད། ཀུན་་་་་
བཏུས་པས་ཚོགས་བརྒྱད་འདོད། ཡང་དག་བདེན་པས་ཚོགས་་་
དགུ་ཁ་ཆེ་ལགླི་སོགས་ཀྱིས་བཤད། བདུན་པ་ལེན་པའི་རྣམ་ཤེས་ནི་
དོན་ལ་ཉོན་ཡིད་དུ་གནས། ངོ་བོ་ཉིད་ཀྱི་ཀུན་གཞི་ཟག་མེད་་་་
སེམས་ཀྱི་ས་བོན་ལྟ་བུར་དཀའ་འགྲེལ་དུ་གསུངས། ཉོན་མོངས་
པའི་ཀུན་གཞི་དོན་ལ་ཆོས་ཀྱི་བདག་འཛིན་ཞིག་ཡིན།་ རྣམ་སྨིན་གྱི་
ཀུན་གཞི་ཤེས་བྱེད་འདྲེན་ཚུལ་ལ་དཔག་ན་ཀུན་གཞི་ལས་མ་འདས།
ཟག་མེད་སེམས་ལ་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཤིག་
བཞག་པ་ཡིན་ནོ། ། ཀུན་བཏུས་པ་མ་གཏོགས་ རང་ སྡེ་བཞི་ ཀས་་་་
ཚོགས་དྲུག་ལས་མི་འདོད། །བྱེ་སྨྲ་ནི་སྒོ་ང་ཕྱེད་ཚལ་བ། གཟུང་
འཛིན་གྲངས་མཉམ་པ། སྣ་ཚོགས་གཉིས་མེད་པ་གསུམ་པོ་གང་
རུང་མིན། སྒོ་ང་ཕྱེད་ཚལ་བ་དང་གྲངས་མཉམ་རིམ་འབྱུང་བ་དང་
གཅིག་ཆར་བའི་རྣམ་བདེན་པ་ལ་ལུང་གི་རྗེས་འབྲང་གི་མདོ་སེམས་
གཉིས་ཡོད། རིགས་པའི་རྗེས་འབྲང་གི་མདོ་སྡེ་བ་ལ་གྲངས་མཉམ་
གཅིག་ཆར་བ་དང་སྣ་ཚོགས་གཉིས་མེད་པ་གཉིས་ཡོད། ཐལ་རང་
671



བྱང་ཆུབ་ལོ་མ་དཔེ་ཚོགས།
རིགས་པའི་རྗེས་འབྲང་གི་མདོ་སེམས་སྤྱི་ལྡོག་དག་ནི་རང་ལུགས་སྣ་
ཚོགས་གཉིས་མེད་པ་བྱེད་དོ། །མདོ་ལས། རྣམ་པར་ཤེས་པའི་
རྒྱུན་རེ་རེའོ། ། ཞེས་དང་། གང་སྔ་ཕྱི་མེད་པར་སེམས་གཉིས་་་་
འབྱུང་བ་འདི་ནི་གནས་མ་ཡིན་ཏེ། གོ་སྐབས་མེད་དོ། །ཞེས་པའི་
མདོ་གཉིས་ཀྱི་དོན་གྲངས་མཉམ་པ་དག་གིས་སྤང་གཉེན་གྱི་རྣམ་ཤེས་
གཉིས་རྒྱུད་གཅིག་ལ་ཅིག་ཆར་དུ་མངོན་དུ་མི་འགྱུར་བ་ལ་བཀྲལ།
ཀུན་གཞི་འདོད་པ་དག་གིས་དེ་ལྟར་རམ། ཀུན་གཞི་མི་འདྲ་བ་
གཉིས་རྒྱུད་གཅིག་ལ་ཅིག་ཆར་དུ་མེད་པ་ལ་བྱེད། སྣ་ཚོགས་གཉིས་
མེད་པ་དག་གིས་རིགས་མཐུན་གྱི་རྣམ་ཤེས་དུ་མ་རྒྱུད་གཅིག་ལ་ཅིག་
ཆར་མི་འབྱུང་བ་ལ་བྱེད་དོ། །རྣམ་རིག་དགུ་ལ་འགའ་ཞིག་གིས་ཐེག་
བསྡུས་ཚིག་ཟིན་ཙམ་ལ་བརྟེན་ནས་རྣམ་རིག་བཅོ་ལྔའི་དང་བོ་གསུམ་
གཅིག་ཏུ་དང་བདག་གཞན་གཉིས་ཀྱི་རྣམ་རིག་གཅིག་ཏུ་དང༌། ཐ་
མ་བཞི་ཡང་གཅིག་ ཏུ་བགྲངས་ནས་ལྷག་མ་དག་གྲངས་བཞིན་དུ་
འདྲེན་ཟེར། གྲུབ་མཐའ་རྩ་བར་ཁམས་གསུམ་རྣམ་རིག + སྨྲ་བས་
ཞེས་པས་ས་དགུ་བའི་སར་གཏོགས་ཀྱི་རྣམ་རིག་དགུ་བགྲངས་ནས་
ཁམས་སར་གཏོགས་ཀྱི་ཐམས་ཅད་དེ་དག་ཅི་རིགས་ཀྱི་བདག་ཉིད་
ཙམ་ལས་མ་འདས་ཞེས་ཁས་བླང་ན་བདེའམ་སྙམ། རྣམ་རིག་བཅོ་
ལྔ་ལ་གཟུགས་ཅན་གྱི་དབང་བོ་ཅི་རིགས་ཡུལ་དུ་བྱེད་པའི་ལུས་ཀྱི་
རྣམ་རིག ཉོན་ཡིད་ལུས་ཅན་གྱི་རྣམ་རིག ཀུན་གཞི་ཟ་བ་བོའི་
རྣམ་རིག གཟུང་བ་ཡུལ་གྱི་ཁམས་དྲུག་ཅི་རིགས་ཡུལ་དུ་བྱེད་པའི་
672



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཉེ་བར་སྤྱོད་པ་བྱ་བའི་རྣམ་རིག བརྟེན་པ་རྣམ་ཤེས་ཀྱི་ཁམས་དྲུག་
ཅི་རིགས་ཡུལ་དུ་བྱེད་པའི་ཉེ་བར་སྤྱོད་པའི་རྣམ་རིག དུས་གསུམ་
ཅི་རིགས་ཀྱི་བསྡུས་ཡུལ་དུ་བྱེད་པའི་དུས་ཀྱི་རྣམ་རིག གྲངས་་
སོགས་ཡུལ་དུ་བྱེད་པའི་གྲངས་ཀྱི་རྣམ་རིག སྣོད་ཀྱི་འཇིག་རྟེན་ཅི་
རིགས་ཡུལ་དུ་བྱེད་པའི་ཡུལ་གྱི་རྣམ་རིག ཐ་སྙད་ཅི་རིགས་ཡུལ་དུ་
བྱེད་པའི་ཐ་སྙད་ཀྱི་རྣམ་རིག བདག་དང་བདག་གིར་ཅི་རིགས་
གང་ ཟག་ གི་ བདག་ ཏུ་ གྲུབ་ པར་ འཛིན་ པའི་ བདག་ གི་ རྣམ་ རིག
གཞན་དང་གཞན་གྱི་པ་ཅི་རིགས་གང་ཟག་གི་བདག་ཏུ་གྲུབ་པར་
འཛིན་པའི་གཞན་གྱི་རྣམ་རིག ལྷ་མི་ཅི་རིགས་ཡུལ་དུ་བྱེད་པའི་
ཡུལ་བདེ་འགྲོའི་རྣམ་རིག ངན་སོང་གསུམ་པོ་ཅི་རིགས་ཡུལ་དུ་
བྱེད་པའི་ངན་འགྲོའི་རྣམ་རིག འཆི་འཕོའི་རྟེན་འབྲེལ་ཅི་རིགས་
ཡུལ་དུ་བྱེད་པའི་འཆི་འཕོའི་རྣམ་ རིག སྐྱེ་བའི་རྟེན་འབྲེལ་ཅི་་
རིགས་ཡུལ་དུ་བྱེད་པའི་སྐྱེ་བའི་རྣམ་རིག་རྣམས་འདྲེན་དགོས་ཏེ།
བཙུན་པ་ངོ་བོ་ཉིད་མེད་པའི་བཤད་སྦྱར་ལས། དེ་ལ་ལུས་ཀྱི་རྣམ་
པར་རིག་པ་ནི་དབང་བོ་གཟུགས་ཅན་དུ་སྣང་བ་སྟེ། དེ་བཞིན་དུ་
འོག་མ་རྣམས་ལ་སྣང་བའི་སྒྲ་སྦྱར་བར་བྱའོ། །ཞེས་དང༌། དཀའ་
འགྲེལ་ལས། དཔེར་འདིས་ནི་ཐམས་ཅད་དུ་ཡང་རྣམ་པར་རིག་པ་
ཙམ་ཉིད་དུ་ཁོང་དུ་ཆུད་པར་བྱའོ། །ཞེས་སོ། ། མ་ཁྱབ་ན། རྩ་
བར། ཁམས་གསུམ་རྣམ་རིག་ཉིད་དང་སེམས་ཙམ་དུ། །ཞེས་པའི་
ཚིག་ཟུར་གྱི་རྣམ་རིག་དང་སེམས་གཉིས་ཡིན་ཁྱབ་མཉམ་མ་ཡིན་པར་
673



བྱང་ཆུབ་ལོ་མ་དཔེ་ཚོགས།
ཐལ་ལོ། །རྣམ་ཤེས་གཅིག་སྨྲ་བ་དང་གཉིས་སྨྲ་བའི་ལུགས་ལ་མིག་
ཤེས་སོགས་ཡོད་ཀྱང་ཡིད་ཤེས་ལས་གཞན་པའི་མིག་ཤེས་སོགས་མེད་
པས་ཚོགས་དྲུག་ཡོད་མི་དགོས་སོ། །བྱེད་པོ་འགོག་ཕྱིར་གཟུང་མེད་
མདོ་དོན་མིན། ཞེས་པ་ནི། དུས་དེར་སེམས་ཙམ་པ་ཤིན་ཏུ་དར་
ཆེ་བས་དང་ངོ་བོ་ཉིད་མེད་པར་སྨྲ་བ་ཉམས་དམའ་བས་གདུལ་བྱ་
འགའ་ཞིག་གི་བསམ་ངོས་སྦྱར་དགོས། གཞན་དུ་ལུང་རིགས་མང་
བོ་གཏོང་རྒྱུ་ཡོད་པའང་འདྲའོ། །བསྒོ་བར་བྱེད་དང་འབྲེལ་བ་དང་
ཞེས་པ་ཡང་གསར་དུ་བསྒོ་བའི་བག་ཆགས་ལ་དགོངས་ཏེ་འཇུག་ཤེས་
དྲུག་གིས་བསྒོ་བའི་བག་ཆགས་སེམས་མེད་གནས་སྐབས་ལ་ཡུན་རིང་
གནས་པའི་གང་ཟག་གི་རྒྱུད་ལ་ཡོད་པའི་ཕྱིར། གནས་སྐབས་ཀྱི་
བག་ཆགས་བསྒོ་གཞི་ལ་དབང་ཤེས་ཡོད་པར་ཕར་མཆན་དུའོ། །
མཚན་གཞིའི་རྣམ་ཤེས་འཁོར་བཅས་ལས་གཞན་པའི་འཕངས་་་་་
འབྲས་ཡིན་ན་མཚན་གཞིའི་རྣམ་ཤེས་ཀྱི་ཡུལ་ཡིན་པས་ཁྱབ་པ་ལྟ་
བུར་རྩ་འགྲེལ་མཐའ་དཔྱོད་ལས་གསུངས་པ་ནི། ཕལ་ཆེ་བ་ལ་
དགོངས་ཏེ། སེམས་མེད་གནས་སྐབས་ལ་གནས་པའི་གང་ཟག་གི་
རྒྱུད་ལ་འཕངས་འབྲས་ཡོད་པའི་ཕྱིར། འོན་ཀྱང་འཕངས་འབྲས་
རྣམ་ཤེས་ཀྱི་ཡུལ་དུ་གྱུར་པའི་འཕངས་འབྲས་ལ་མཚན་གཞིའི་རྣམ་
ཤེས་ཀྱི་ཡུལ་ཡིན་པས་ཁྱབ་སྟེ། མཐའ་དཔྱོད་ལས། སྔ་མའི་དོན་
ནི་རྣམ་སྨིན་གྱི་དབང་བོ་དྲུག་ལ་སྣང་རྒྱུའི་ལས་ཀྱི་བདག་འབྲས་བུར་
གྱུར་པའི་ཡུལ་ཐམས་ཅད་ཀུན་གཞིའི་དམིགས་པར་འཇོག་པའི་དོན་
674



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཡིན་ལ། ཞེས་གསུངས་པའི་ཕྱིར། ཁྱབ་སྟེ་ཀུན་གཞིའི་ཡུལ་ལ་
གཟུགས་མེད་སྙོམས་འཇུག་དང་ངན་འགྲོའི་སྡུག་བསྔལ་སོགས་ཡོད་
པར་གསུངས་པའི་ཕྱིར་རོ། །ལྷས་སྦྱིན་གྱི་ཀུན་གཞི་དང་མཆོད་སྦྱིན་
གྱི་ཀུན་གཞི་གཉིས་ཀྱི་བལྟ་བྱ་ཐུན་མོང་བའི་ཕྱི་ནང་གི་འཇིག་རྟེན་
གཉིས་ཡོད་དེ། ལྷས་སྦྱིན་མཆོད་སྦྱིན་གཉིས་ཀའི་རྒྱུད་ཀྱི་འཕངས་
འབྲས་རྣམ་ཤེས་ཀྱི་འཛིན་སྟངས་ཡུལ་ལ་གཉིས་ཀའི་རྒྱུད་ཀྱི་གཟུགས་
སོགས་དོན་ལྔ་དང་ཕྱིའི་སྣོད་ཀྱི་གཟུགས་སོགས་དོན་ལྔ་ཡོད་པའི་ཕྱིར།
ཁྱབ་སྟེ། མཐའ་དཔྱོད་ལས། དེ་ལ་ཁོ་ན་རེ། བལྟ་བྱ་ཐུན་མོང་
བའི་དངོས་པོ་གཅིག་མེད་པར་ཐལ། + དེ་འཆར་ཚུལ་ནང་གི་
དམིགས་པ་ལེན་པ་ལ་ ཤར་བའི་སྒོ་ནས་ཀུན་གཞིའི་དམིགས་པར་
འཇོག་པ་ལུང་དེས་ལེན་པའི་དམིགས་པ་གང་ཡིན་པ་ཞེས་ སོགས་
གསལ་བར་བཤད་པའི་ཕྱིར། བརྟེན་པ་ས་བོན་གྱི་ཀུན་གཞི་དང་
ཀུན་ གཞིའི་ སྟེང་ གི་ བག་ ཆགས་ གཉིས་ དོན་ གཅིག་ པར་ གསུངས།
འགག་ལ་མངོན་དུ་ཕྱོགས་པའི་ཚེ་བཞག་པའི་ནུས་པའོ། །ཞེས་པ་ནི་
གཙོ་ཆེ་བ་ལ་དགོངས་སོ། །ཞེས་གསུངས་པའི་ཕྱིར། ཀུན་གཞི་ལ་
འཁོར་བ་ཕྲ་རགས་གཉིས་ཀ་ཡོད་དོ། ། གང་དུ་སྐྱེ་བ་དེ་ཡིའོ་ཞེས་
གསུངས་པས་ཉན་རང་ལྷག་མེད་པའི་རྒྱུད་ཀྱི་བདུན་ཡིད་དང་བརྒྱད་
པ་རྣམ་ཤེས་གཉིས་འདོད་སེམས་དང་ཉན་རང་ལྷག་མེད་པའི་རྒྱུད་ཀྱི་
མཉམ་བཞག་ཡེ་ཤེས་འདོད་སེམས་ཡིན་ཟེར་དགོས། སངས་རྒྱས་
ངེས་ཀྱི་རྒྱུད་ཀྱི་ཀུན་གཞི་དང་ཉོན་ཡིད་རིམ་བཞིན་མེ་ལོང་ཡེ་ཤེས་
675



བྱང་ཆུབ་ལོ་མ་དཔེ་ཚོགས།
དང་མཉམ་ཉིད་ཡེ་ཤེས་སུ་འགྱུར་བ་གཞུང་རྣམས་སུ་གསུངས་པས་
སྤང་བྱ་དང་འཚང་རྒྱ་རུང་གཉིས་མི་འགལ། དབུ་སེམས་ཀུན་གྱི་
ལུགས་ལ་ལམ་ཡིན་ན་རང་ལ་འགྱུར་ངེས་ཀྱི་རྒྱས་འགྱུར་གྱི་རིགས་
ཡོད་པས་ཁྱབ་ཀྱང་དེ་ལ་ལུང་རིགས་ཀྱིས་གནོད་པར་མི་འཇུག་པ་ནི་
ལོངས་སྐུ་གཅིག་ཉེར་འབྲས་སུ་གྱུར་པའི་སྤྲུལ་སྐུ་བྱེ་བ་ཐེར་འབུམ་
དང་ནས་འབྲུ་གཅིག་རིམ་ཆར་དུ་ནས་འབྲུ་བརྒྱར་འགྱུར་ཚུལ་ལ་
དཔྱད་ན་གོའོ། །ཀུན་བཏུས་པའི་ལུགས་ལ་རང་རིག་ཡོད་དེ། ས་
སྡེ་སོགས་ལས་རྣམ་སྨིན་གྱི་རྣམ་ཤེས་རྫས་ཡོད་དུ་གསུངས་པ་དང་
དྲང་ངེས་ཀྱི་ཡིག་ཆ་རྣམས་སུ་རང་རིག་འཁྲུལ་མེད་ཀྱི་ཤེས་པར་་་་
གསུངས་པ་དང་། རྟོག་གེ་འབར་བ་དང་གྲུབ་མཐའ་ཆེན་མོ་སོགས་
སུ་ཀུན་གཞི་ཉམས་མྱོང་གི་རང་རིག་ཡོད་པར་གསུངས་པའི་ཕྱིར།
དབུ་སེམས་ཀྱི་ལུགས་ལ་གང་ལོངས་སྤྲུལ་དུ་འགྱུར་ངེས་ཀྱི་རྒྱས་འགྱུར་
གྱི་རིགས་གསུངས་པ་ནི་དེ་གཉིས་ཀྱི་བདག་རྐྱེན་དུ་གྱུར་པའི་མེ་ལོང་
ཡེ་ཤེས་དང་བྱ་གྲུབ་ཡེ་ཤེས་སུ་འགྱུར་བ་ལ་གསེར་ཕྲེང་སྐབས་བརྒྱུད་
པར་བཤད། དཀའ་འགྲེལ་དུ་བག་ཆགས་དེ་ལ་དྲུག་སོགས་སུ་དབྱེ་
བར་གསུངས་པ་སྒྲས་བརྗོད་རིགས་ཙམ་མོ། །དོན་གསང་དང་བཤད་
སྦྱར་གྱི་འདྲེན་ཚུལ་སྔ་མ་ལྟར་ན་ཕྱིའི་ས་བོན་དང་ནང་གི་ས་བོན་དང་
དེ་གཉིས་ཀུན་བྱང་དུ་ལུང་མ་བསྟན་པའི་ཆ་ནས་ཕྱི་ནང་གི་མི་གསལ་
བ་གཉིས་འདྲེན་པའམ་ཡང་ན་དེ་གཉིས་དགེ་མི་དགེ་གང་དུ་ལུང་མ་
བསྟན་པའི་ཆ་ནས་ཕྱི་ནང་གི་མི་གསལ་བའི་ས་བོན་གཉིས་དང་ཐ་
676



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྙད་པའི་ཤེས་པ་དང་རྫས་གཅིག་པ་ཙམ་ལས་ནང་གི་ཆོས་སུ་མེད་
པས་ཀུན་རྫོབ་པའི་ས་བོན་དང་ཤེས་པ་དང་རྫས་གཅིག་པ་ཙམ་དུ་མ་
ཟད་ནང་གི་ཆོས་སུ་བདེན་པར་ཡོད་པས་དོན་དམ་པའི་ས་བོན་དྲུག་
གོ། བཤད་སྦྱར་འདྲེན་ཚུལ་ཕྱི་མ་ལྟར་གྱི་དང་བོ་གཉིས་པ་གཉིས་
སྔར་གྱི་གསུམ་པ་བཞི་བ་གཉིས་དང་འདྲ། སྔ་ཕྱིའི་ཐ་མ་གཉིས་
ཀྱང་འདྲ། ཕྱི་མའི་གསུམ་པ་བཞི་བ་གཉིས་ལ་སྔར་གྱི་དང་བོ་དང་
གཉིས་པ་འདྲེན་ཀུན་ཉོན་རྒྱུ་འབྲས་ཀྱི་ས་བོན་དང་རྣམ་བྱང་རྒྱུ་་་
འབྲས་ཀྱི་ས་བོན་གཉིས་འདྲེན་ནོ། །བཤད་ཚུལ་སྔ་ཕྱི་གང་གི་དབང་
དུ་བྱས་ཀྱང་ཕྱིའི་ས་བོན་དག་ནང་གི་ས་བོན་བཤད་པའི་ཞར་བྱུང་དུ་
བྱེད་དགོས། ལྷག་མ་གསུམ་དང་བཞི་ཚན་གཉིས་དག་ནང་ཕན་
ཚུན་མཐའ་གཅིག་ཏུ་མ་ངེས། དགེ་མི་དགེའི་ལས་རེ་རེའི་བག་
ཆགས་ཀྱི་དབང་གིས་ཕྱི་ནང་གི་སྣོད་བཅུད་གཉིས་སྣང་བ་དང་མངོན་
བརྗོད་ཀྱི་གཅིག་པུ་ལ་ཡང་དགེ་མི་དགེ་ལུང་མ་བསྟན་པའི་སེམས་
གསུམ་དང་བདག་འཛིན་གཉིས་ཀྱིས་བཞག་པའི་བག་ཆགས་ཡོད་
པའི་ཕྱིར་རོ། །བདེ་འགྲོ་བ་དང་ངན་འགྲོ་བའི་རྒྱུད་ཀྱི་ཀུན་གཞི་བདེ་
འགྲོ་བ་དང་ངན་འགྲོ་བ་ཡིན་ཡང་དེ་ལ་སྐྱེ་འཕགས་གཉིས་དང་་་་
རིགས་དྲུག་གང་རུང་མེད་དོ། ། ཐེག་བསྡུས་སོགས་ལས་རྣམ་སྨིན་གྱི་
རྣམ་ཤེས་དང་མི་ལྡན་པའི་གང་ཟག་ལ་འགྲོ་བའི་ཐ་སྙད་ལྡོག་པར་
གསུངས་པས་ཉན་རང་ལྷག་མེད་པ་འགྲོ་བ་མ་ཡིན་པ་དང་བར་སྲིད་
པ་ལས་གཞན་པའི་རྣམ་སྨིན་གྱི་རྣམ་ཤེས་རྒྱུད་ལྡན་གྱི་གང་ཟག་ལ་
677



བྱང་ཆུབ་ལོ་མ་དཔེ་ཚོགས།
འགྲོ་བས་ཁྱབ་པ་དང༌། ཐེག་དམན་དགྲ་བཅོམ་སྔོན་སོང་གི་བྱང་
སེམས་ལྷག་བཅས་པས་ཁྱབ་པ་དག་འགྲུབ་བོ། །འདོད་པར་ཆོས་
ཉན་དུ་འོང་བའི་གཟུགས་མེད་པས་སྤྲུལ་བའི་གང་ཟག་འཕེན་བྱེད་
ལས་དབང་གིས་སྐྱེ་བ་བླང་ཟེར་མི་རུང་སྟེ། ལས་ཉོན་གྱིས་སྐྱེ་བ་
བླང་བའི་གཟུགས་ཅན་གྱི་འགྲོ་བའི་སྐྱེ་བ་གྲུབ་པ་ལ་བར་དོ་སྔོན་དུ་
གྲུབ་དགོས་པར་གསུངས་པའི་ཕྱིར། སུམ་ཅུ་བ་ལས། གང་དུ་སྐྱེ་
བ་དེ་ཡི་འོ། ། ཞེས་པས་གནོད་པའི་ཕྱིར། མ་ཁྱབ་ན་འདོད་་་་་
གཟུགས་རེ་རེའི་ལས་དབང་གིས་སྐྱེ་བ་བླང་བའི་འདོད་གཟུགས་་་
གཉིས་ཀའི་རྟེན་ཅན་ཡོད་པར་ཐལ་ལོ། །ཀུན་གཞི་ལ་སྐབས་འདིར་
བཤད་པའི་རྣམ་སྨིན་གྱི་ཁྱད་པར་གསུམ་དང་མི་ལྡན་པ་ཡོད་ཀྱང་
མཛོད་ནས་བཤད་པའི་རྣམ་སྨིན་གྱི་ཁྱད་པར་གསུམ་དང་མི་ལྡན་པ་
མེད་དོ། །སེམས་ཙམ་པ་གཉིས་དང་མདོ་སྡེ་སྤྱོད་པའི་རང་རྒྱུད་པ་
གསུམ་ཀས་མཚན་གཞིའི་རྣམ་ཤེས་འདོད་དོ། །འཕགས་པ་ཡིན་ན་
ལེན་པའི་རྣམ་པར་ཤེས་པ་ཟབ་ཅིང་ཕྲ་ཞེས་པའི་སྒྲ་བཤད་དྲུག་ཚང་
བས་མ་ཁྱབ་པ་དང༌། སྲིད་པ་ཐ་མ་བ་དང་དགྲ་བཅོམ་ཐོབ་ཁ་དང་
དག་པ་ལ་གནས་ཁའི་གང་ཟག་གི་རྒྱུད་ཀྱི་ཀུན་གཞི་ལ་འདིར་བསྟན་
པའི་སྒྲ་བཤད་མི་ཚང་བ་ཡང་ཤེས་པར་བྱས། རྫས་གཅིག་ཐ་དད་
གང་ཡང་མིན་ཞེས་པ་ཀུན་གཞི་དང་དེའི་སྟེང་གི་བག་ཆགས་གཉིས་
ཀྱི་འབྲེལ་ཆ་རྗེས་སུ་གྲུབ་པའི་སྒོ་ནས་དེ་གཉིས་རྫས་གཅིག་དང་ཐ་
དད་གང་ཡང་མིན་ཞེས་པའམ། ཡང་ན་ས་བོན་གྱི་ཀུན་གཞི་དེ་
678



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
རྫས་ཡོད་དུ་གྲུབ་པའི་སྒོ་ནས་ཀུན་གཞི་དང་རྫས་གཅིག་དང་ཐ་དད་
གང་ཡང་མིན་ཞེས་པའོ། །དེས་ན་སྒྲས་བརྗོད་ཀྱི་ཀུན་གཞི་གཉིས་
རྫས་ཡོད་དུ་བྱས་ནས་དེ་གཉིས་རྫས་གཅིག་དང་ལྡོག་པ་ཐ་དད་པ་ལ་
བཀྲལ་ན་གྲུབ་མཐའི་རང་སྐད་མི་ཐོན་པ་དཀའ་འགྲེལ་གྱི་དགོངས་
པའོ། ། རིགས་དྲུག་གང་རུང་ལ་རང་གི་གདགས་གཞི་ལ་བཏགས་
ཙམ་གྱིས་ཁྱབ་པར་རང་སྡེ་བཞི་ཀ་མཐུན་ནོ། ། ལྷས་སྦྱིན་གྱིས་ངའོ་
སྙམ་པའི་གཞིའི་ང་དེ་ལྷ་བྱིན་གྱི་སྐྱེ་བ་སྔ་ཕྱི་བར་གསུམ་ཀའི་དུས་སུ་
ཡོད་པར་རང་སྡེ་ཀུན་གྱིས་འདོད་ཀྱང་། ལྷས་བྱིན་གྱི་སྐྱེ་བ་སྔ་མའི་
ང་དང་ཕྱི་མའི་ངའི་གདགས་གཞི་གཉིས་ལ་མུ་བཞི་ཡོད་པར་ཐལ་
འགྱུར་བས་འདོད་ལ། རང་སྡེ་གཞན་གྱིས་མི་འདོད་དོ། ། ཐལ་
འགྱུར་བའི་ལུགས་ལ་དགེ་སློང་ལྷས་བྱིན་རྒྱུད་ཀྱི་ང་དང་མི་དང་དགེ་
སློང་གསུམ་དོན་གཅིག་ཏུ་ཤིན་ཏུ་མི་རུང་སྟེ་ང་དང་ང་ཡིར་འཛིན་
པའི་འཇིག་ལྟ་གཉིས་དོན་གཅིག་མ་ཡིན་པའི་ཕྱིར་རོ། །འོན་ཀྱང་དེ་
གསུམ་ཅིག་ཆར་དུ་གྲུབ་པ་ནི་ཡིན་ཏེ། མིའི་རྒྱལ་པོ་འགའ་ཞིག་
ཕྱིས་དགེ་སློང་དུ་གྱུར་པ་དེ་དང་ལུས་རྟེན་གཅིག་པའི་ང་དང་མི་དང་
རྒྱལ་པོ་དང་དགེ་སློང་དག་རིམ་ཅན་དུ་གྲུབ་པར་དབུ་མའི་གཞུང་
དག་གིས་སོ། །སྡོམ་པ་ལ་ལུང་མ་བསྟན་དུ་གྱུར་པའི་བག་ཆགས་དང་
ཁམས་གསུམ་ན་ཁམས་བཅོ་བརྒྱད་ཡོད་པར་གཞུང་རྣམས་སུ་གསལ།
གཟུགས་མེད་ནས་འདོད་པར་ཆོས་ཉན་དུ་སྤྲུལ་བའི་གང་ཟག་དེ་
འདོད་རྟེན་ཅན་ཡིན་བྱས་པར་དེ་ལ་དེ་འདྲའི་ཕྱིར་མི་འོང་དང་དེའི་
679



་ བྱང་ཆུབ་ལོ་མ་དཔེ་ཚོགས།
རྒྱུད་ཀྱི་གཟུགས་སོགས་ལ་དམིགས་པའི་བདག་འཛིན་འདོད་པའི་
སས་ བསྡུས་ ཡིན་ པར་ ཐལ། འདོད་ པ་ དེའི་ཕྱིར། འདོད་ན།
འདོད་པའི་འཕགས་པའི་སྤྲུལ་བར་གྱུར་པའི་གོང་མའི་རྟེན་ཅན་དང༌།
གོང་མའི་འཕགས་པའི་སྤྲུལ་བར་གྱུར་པའི་འདོད་པའི་རྟེན་ཅན་ལ་
དམིགས་པའི་བདག་འཛིན་གཉིས་རིམ་བཞིན་གོང་མི་དང་འདོད་
པའི་སས་བསྡུས་མ་ཡིན་པར་ཐལ། རི་བོང་རྣམ་ཅན་གྱི་སྤྲུལ་སྐུ་
ཆོས་ ཅན། ཁམས་ གསུམ་གང་རུང་གི་རྟེན་ ཅན་ ཡིན་ པར་ ཐལ།
སྔ་མ་ལ་དེའི་ཕྱིར་ཟེར། ཟག་བཅས་ཀྱི་ཁམས་གསུམ་གང་རུང་གི་
རྟེན་ཅན་མིན་ཡང་འདོད་རྟེན་ཅན་ཡིན་ཏེ། བདེ་བ་ཅན་དང་སྟུག་
པོ་བཀོད་པའི་ཞིང་གཉིས་ཀྱི་རྟེན་ཅན་འདོད་པ་དང་གཟུགས་ཀྱི་རྟེན་
ཅན་མ་ཡིན་པར་འགྱུར་ཟེར། དེ་འདྲའི་ཆོས་ཉན་པ་དེ་ལས་ཉོན་
གྱིས་སྐྱེ་བ་བླང་ཟེར་མི་རུང་སྟེ། རུང་ན་འདོད་གཟུགས་རེ་རེའི་སྐྱེ་
བ་འཕེན་བྱེད་ལས་ཀྱི་འཕངས་འབྲས་ལ་འདོད་གཟུགས་གཉིས་ཀའི་
སས་བསྡུས་དང་ཡན་ལག་བཅུ་གཉིས་ས་མི་མཚུངས་པར་ཐལ་བར་
འགྱུར་རོ། །ལས་ཆུད་ཟ་བའི་རྩོད་སྤོང་ལ་བྱེ་སྨྲས་ཐོབ་བྱ་ཁལ་དང་
ཐོབ་པ་ཁལ་ཐག་ལྟ་བུར་ཁས་བླང་བའི་སྟེང་ནས་དང་བྱེ་སྨྲ་ལ་ལས་
ཐོབ་བྱའི་ཆོས་བུ་ལོན་དང་ཐོབ་བྱེད་ལས་ལས་གཞན་པའི་ཆུད་མི་ཟ་
བའི་རྫས་ནི་དཔང་རྒྱ་སྟེ་རང་རྒྱ་ལྟ་བུར་ཁས་བླང་བའི་སྟེང་ནས་དང་།
ཁ་ཆེའི་བྱེ་སྨྲ་དང་མདོ་སྡེ་བས་བག་ཆགས་དང་ཕུང་བོའི་རྒྱུན་གཞན་
དུ་མཚམས་སྦྱོར་བར་ཁས་བླང་བའི་སྒོ་ནས་དང༌། མདོ་སྡེ་སྤྱོད་པ་
680



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
རང་རྒྱུད་པའི་རིགས་པའི་རྗེས་འབྲང་གི་མདོ་སེམས་གསུམ་ གྱིས་
མཚན་གཞིའི་རྣམ་ཤེས་དང་བག་ཆགས་ཁས་བླང་སྒོ་ནས་དང་རྣལ་
འབྱོར་སྤྱོད་པའི་རང་རྒྱུད་པས་རྣམ་ཤེས་ཀྱི་ཕུང་བོའི་རིགས་མཐུན་
གནས་པའི་རྒྱུན་ཙམ་གང་ཟག་དང་བག་ཆགས་ཁས་བླང་པའི་སྟེང་
ནས་དང་ཐལ་འགྱུར་བས་ང་ཙམ་དང་ཞིག་པ་འདུས་བྱས་སུ་ཁས་
བླང་ནས་རྩོད་སྤོང་བྱེད་ལ། ཐལ་འགྱུར་བས་ སའི་སྙིང་པོ་ལས།
ཁ་ཏོན་མར་མེ་མེ་ལོང་རྒྱ། །མེ་ཤེལ་ས་བོན་སྐྱུར་དང་སྒྲས། །ཕུང་པོ་
ཉིང་མཚམས་སྦྱར་བ་ཡང་། །མི་འཕོ་བར་ནི་མཁས་རྟོགས་བྱ། །ཞེས་
པ་ལྟར་ལས་ཉོན་གྱིས་སྐྱེ་འཆི་གཅིག་ནས་གཅིག་ཏུ་བརྒྱུད་པ་ནི་ཐ་
སྙད་ཙམ་དུ་ཁ་ཏོན་ལས་ཕ་རོལ་བོ་ལ་རྟོགས་པ་སྐྱེ་བ་དང་མེ་ལོང་ལས་
གཟུགས་བརྙན་དང་རྒྱ་ལས་འབུར་དང་མེ་ཤེལ་ལས་མེ་དང་། སྐྱུར་
བའི་རོ་ལས་འགྲམ་ཆུ། སྒྲ་སྙན་ལས་བྲག་ཆ། ས་བོན་ལས་མྱུ་གུ་
འབྱུང་བ་དཔེར་བྱས་ནས་རྩོད་སྤོང་བྱེད། སྤྱིར་ཐལ་འགྱུར་བའི་
ལུགས་ལ་དགེ་མི་དགེ་ལས་ཀྱི་ཞིག་པ་དག་རིམ་བཞིན་རང་རང་ཡིན་
ལ། ཤེས་སྒྲིབ་ཡིན་ན་ཁྱོད་ཞིག་པ་ཤེས་སྒྲིབ་ཡིན་པས་མ་ཁྱབ་སྟེ།
རྒྱུན་མཐའ་བ་དང་སངས་རྒྱས་འཕགས་པའི་རྒྱུད་ན་ཤེས་སྒྲིབ་ཞིག་པ་
མེད་པའི་ཕྱིར། དེས་གཞན་གསུམ་ལ་རིགས་འགྲེ་སྦྱོར། ཀུན་
གཞི་སྒྲུབ་བྱེད་རིགས་པ་བརྒྱད +། སྐབས་འདིར་འདིར་བསྟན་
ཡིད་མངོན་ལ་དབང་མངོན་གྱི་རྒྱུན་མཐར་སྐྱེ་བ་མི་དགོས་ཤིང་སོ་
སྐྱེས་རྒྱུད་ཀྱི་འདིར་བསྟན་ཡིད་མངོན་ལ་ཚད་མ་བཅད་ཤེས་སྣང་ལ་
681



བྱང་ཆུབ་ལོ་མ་དཔེ་ཚོགས།
མ་ངེས་པ་དག་ཡོད། ལུང་རིགས་བང་མཛོད་ལས། ཤེས་སྒྲིབ་
ཁས་ལེན་པའི་ལུགས་ལ་ཉོན་མོངས་ཀྱི་ནུས་པ་དང་བག་ཆགས་ལ་
ཤེས་སྒྲིབ་གཉིས་ཡོད་པས་དེ་གཉིས་ཉོན་མོངས་ཀྱི་ས་བོན་དང་དོན་
གཅིག་མི་རུང་གསུངས། མི་ཕལ་བ་བདུན་འཕེན་བྱེད་ཀྱི་ལས་དུ་མ་
འཁོར་བསྒྱུར་དུ་སྐྱེ་བ་འཕེན་བྱེད་ལས་སུ་ཁ་བསྒྱུར་བ་ལ་མཚོན་ན།
བསགས་མ་ཐག་པའི་དེ་འདྲའི་འཁོར་བསྒྱུར་འཕེན་བྱེད་ཀྱི་ལས་མེད་
ཀྱང་དེ་འདྲའི་ཁ་བསྒྱུར་རྒྱུའི་ལས་གསར་དུ་བསགས་པའི་ཚེ། དེ་
ཡང་གསར་དུ་བསགས་ཞེས་ཁས་ལེན་དགོས་པ་བཞིན། གནས་
གཙང་སྐྱེ་བ་འཕེན་བྱེད་ལས་དང་སྲེད་ལེན་གྱིས་གསོས་བཏབ་པའི་
ཁམས་གསུམ་སྐྱེ་བ་འཕེན་བྱེད་ཀྱི་ལས་དག་ལ་འདྲའོ། །ཆེན་མོར།
དགེ་སློང་རྣམ་དག་གི་སྡོམ་པའི་ཚུལ་ཁྲིམས་ལ་སྲེད་ལེན་གྱིས་གསོས་
བཏབ་པ་ལས་སྐྱེ་བའི་ཕྱི་མའི་རྗེས་སུ་འཕངས་འབྲས་འབྱིན་ངེས་ཤིག་
གསུངས་པ་འཕེན་བྱེད་ལས་དང་འཕགས་འབྲས་དངོས་ལས་གཞན་
པའི་ རྫོགས་ བྱེད་ ཀྱི་ ལས་ དང་ རྫོགས་ འབྲས་ ཙམ་ ལ་ དགོངས་ ཏེ།
སྔར་དེ་ཉིད་ལས། དེ་བྱིས་པའི་གཏམ་ཡིན་པར་ཐལ། འཕགས་
པ་འཕངས་པའི་འབྲས་བུ་ཞེས་པ་ཐམས་ཅད་ཡན་ལག་གཉིས་པ་འདུ་
བྱེད་ཀྱི་ལས་ལྟར་མི་དགོས་ པའི་ ཕྱིར། ཞེས་གསུངས་ པའི་ཕྱིར།
ཁྱབ་པ་ནི་བསམ་གཟུགས་ཆེ་འབྲིང་སོགས་ལས། ཡན་ལག་བཅུ་
གཉིས་ཀྱི་གྲངས་ངེས་སྒྲུབ་པ་དང་འདུལ་བར་ངེས་པར་འབྱུང་གི་ཚུལ་
ཁྲིམས་ཀྱི་དབང་དུ་བྱས་ནས། ཞེས་པས་གྲུབ་བོ། །རང་སྡེ་སུའི་
682



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ལུགས་ཡང་སྐྱེ་སེམས་འཆི་སེམས་གཉིས་ལ་ཡིད་ཤེས་ལས་མེད། བྱེ་
སྨྲས་སྐྱེ་སེམས་ལ་མི་དགེ་བ་དང་ལུང་མ་བསྟན་གཉིས་དང་འཆི་
སེམས་ལ་དགེ་མི་དགེ་གཉིས་དང་སྒྲིབ་མ་སྒྲིབ་ལུང་མ་བསྟན་གཉིས་
སོགས་འཇོག གོང་མ་དག་གིས་སྐྱེ་སེམས་འཆི་སེམས་གཉིས་ལ་
ལུང་མ་བསྟན་གྱིས་ཁྱབ་པར་འདོད། དེས་ན་སེམས་ཙམ་ལུགས་ལ་
ལྷག་མེད་དུ་འཕོ་ཁ་མའི་ཉན་རང་རྒྱུད་ན་འཇུག་ཤེས་མེད་དོ། །ལས་
གཅིག་གིས་སྐྱེ་བ་གཅིག་ཙམ་འཕེན་པའི་དབང་དུ་བྱས་ན་དེ་འདྲའི་
རྒྱུ་དུས་ཀྱི་གསུམ་པ་རྣམ་ཤེས་དང་འབྲས་དུས་ཀྱི་གསུམ་པ་རྣམ་ཤེས་
གཉིས་འགལ་ཡང་། ལས་གཅིག་གིས་འཁོར་བསྒྱུར་སྟོང་ཙམ་གྱི་སྐྱེ་
བ་འཕེན་པའི་དབང་དུ་བྱས་ན་དེ་འདྲའི་འཁོར་བསྒྱུར་སྟོང་འཕེན་
བྱེད་ལས་དང་ཚར་གཅིག་པའི་རྒྱུ་དུས་ཀྱི་གསུམ་པ་རྣམ་ཤེས་དང་
འབྲས་དུས་ཀྱི་གསུམ་པ་རྣམ་ཤེས་གཉིས་ལ་མུ་བཞི་ཡོད་དེ། དེ་
འདྲའི་འཁོར་བསྒྱུར་དགུ་བརྒྱ་དང་གོ་དགུའི་རྒྱུད་ཀྱི་གསུམ་པ་རྣམ་
ཤེས་དེ་བསགས་མ་ཐག་པའི་དེ་འདྲའི་འཁོར་བསྒྱུར་སྟོང་སྐྱེ་བ་འཕེན་
བྱེད་ལས་དང་ཚར་གཅིག་པའི་རྒྱུ་དུས་དང་འབྲས་དུས་ཀྱི་གསུམ་རྣམ་
ཤེས་གཉིས་ཀ་ཡིན་ པའི་ཕྱིར། རྟགས་གྲུབ་སྟེ། ཆེན་མོ་ལས།
ས་མཚམས་འདི་ཀུན་གཞི་འདོད་པ་རྣམས་དང་ཁྱད་མེད་དོ། །ཞེས་
གསུངས་པའི་ཕྱིར། གཞན་ཡང་། དེ་དང་ཚར་གཅིག་པའི་་་་
གཉིས་པ་འདུ་བྱེད་ཀྱི་ལས་དང་བཅུ་བ་སྲིད་པ་གཉིས་ལ་མུ་བཞི་ཡོད་
ཀྱང་དེ་འདྲའི་འཁོར་བསྒྱུར་དང་བོའི་སྐྱེ་བ་འཕེན་བྱེད་ལས་དང་ཐ་
683



བྱང་ཆུབ་ལོ་མ་དཔེ་ཚོགས།
མའི་སྐྱེ་བ་འཕེན་ལས་དང་ཚར་གཅིག་པའི་ཐོག་མའི་མ་རིག་པ་་་
གཉིས་ལ་མུ་གཉིས་ལས་མེད་པ་བཞིན་ལྷག་མ་བཅུ་གཅིག་ལ་འདྲ།
དེ་འདྲའི་འཁོར་བསྒྱུར་དང་བོའི་སྐྱེ་བ་འཕེན་བྱེད་ཀྱི་རྒྱུ་གསུམ་པོ་
གང་རུང་དང་ཐ་མའི་སྐྱེ་བ་འཕེན་བྱེད་ཀྱི་རྒྱུ་གསུམ་པོ་གང་རུང་
གཉིས་ལ་མུ་གསུམ། དེ་གཉིས་ཀྱི་སྐྱེ་བ་འགྲུབ་བྱེད་ཀྱི་རྒྱུ་གསུམ་པོ་
གང་རུང་ལ་མུ་གསུམ་ལས་མེད་དོ། །དེ་འདྲའི་འཁོར་བསྒྱུར་སྟོང་སྐྱེ་
བ་འཕེན་བྱེད་ལས་དང་ཚར་གཅིག་པའི་རྒྱུ་དུས་ཀྱི་གསུམ་པ་རྣམ་
ཤེས་བཅུ་བ་སྲིད་པ་གཉིས་འགག་པ་དང་དེ་འདྲའི་འབྲས་དུས་ཀྱི་
གསུམ་པ་རྣམ་ཤེས་སོགས་སྐྱེ་བ་དུས་མཉམ་པར་ཐལ། དེ་དག་རྒྱུ་
འབྲས་ཡིན་པའི་ཕྱིར་ན་འདོད་བྱས་པ་ལ་ཁོ་ན་རེ། དེ་འདྲའི་འཁོར་
བསྒྱུར་སྟོང་འཕེན་བྱེད་ལས་དང་ཚར་གཅིག་ པའི་འབྲས་དུས་ཀྱི་་་
གསུམ་པ་རྣམ་ཤེས་ཀྱི་དུས་སུ་དེ་དང་ཚར་གཅིག་པའི་དུས་ཀྱི་གསུམ་
པ་རྣམ་རྣམ་ཤེས་སོགས་འགག་པར་ཐལ།དེ་འདྲའི་འཁོར་བསྒྱུར་དང་
བོ་སོགས་ཀྱི་རྒྱུད་ན་དེ་འདྲའི་འཁོར་བསྒྱུར་སྟོང་འཕེན་བྱེད་ལས་དང་
ཚར་གཅིག་པའི་རྒྱུ་དུས་ཀྱི་གསུམ་པ་རྣམ་ཤེས་འགག་པ་དང་འབྲས་
དུས་ཀྱི་གསུམ་པ་རྣམ་ཤེས་གྲུབ་པར་ཐལ། སྤྱིར་དེ་གཉིས་ཀྱི་སྔ་མ་
འགག་པ་དང་ཕྱི་མ་སྐྱེ་བ་དུས་མཉམ་པའི་ཕྱིར་ན་འདོད་དོ། ། འོ་
ན་ཁྱོད་རང་དེ་འདྲའི་འཁོར་བསྒྱུར་སྟོང་སྐྱེ་བ་འཕེན་བྱེད་ལས་ཀྱི་
འཕངས་འབྲས་སུ་གྱུར་པའི་མིག་དང་མིག་ཤེས་གཉིས་ཀྱི་སྔ་མ་འགག་
པ་དང་ཕྱི་མ་སྐྱེ་བ་དུས་མཉམ་མ་ཡིན་པར་ཐལ། འཁོར་
684



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བསྒྱུར་དང་བོ་དང་ལུས་རྟེན་གཅིག་པའི་རྒྱུད་ལ་དེ་ལྟར་མ་ཡིན་པར་
འདོད་པ་དེའི་ཕྱིར། གཞན་ཡང་། རིགས་དྲུག་སོ་སོ་དང་ལུས་
རྟེན་གཅིག་པའི་རྒྱུད་ལ་རང་རང་འཕེན་བྱེད་ལས་ཀྱི་འཕངས་འབྲས་
སུ་གྱུར་པའི་ལྔ་བ་སྐྱེ་མཆེད་དང་དྲུག་པ་རེག་པ་གཉིས་གཅིག་གཅིག་
གི་དུས་སུ་མེད་པ་མ་ཡིན་པར་ཐལ། སྔ་མ་འགག་པ་དང་ཕྱི་མ་གྲུབ་
པ་ དུས་ མི་ མཉམ་ པར་ འདོད་ པའི་ ཕྱིར། འདོད་ མི་ ནུས་ ཏེ།
བསྡུས་གྲྭ་རྩོམ་འཕྲོ་ལས། རང་དུས་སུ་ཡོད་པའི་མཁར་གཞོང་ཡོད་
ལ་མཁར་གཞོང་དེ་དུས་མེད་པའི་ཕྱིར། ཞེས་དང༌། གཉིས་་་་་
ཚོགས་ནས་གླེང་བ་མེད་པར་ཐལ། དེ་གཉིས་གཅིག་སྐྱེ་དུས་གཅིག་
འགག་ཟིན་པའི་ཕྱིར། ཞེས་གསུངས་པའི་ཕྱིར། ཁོ་ན་རེ། དེ་
འདྲའི་འཁོར་བསྒྱུར་སྟོང་འཕེན་བྱེད་ལས་དང་ཚར་གཅིག་པའི་རྒྱུ་
དུས་དང་འབྲས་དུས་ཀྱི་གསུམ་པ་རྣམ་ཤེས་གཉིས་གཅིག་གཅིག་གི་
དུས་སུ་ཡོད་པར་ཐལ། དེ་འདྲའི་འཁོར་བསྒྱུར་དང་བོའི་རྒྱུད་ན་
གསུམ་པ་རྣམ་ཤེས་དེ་དེ་གཉིས་ཀ་ཡིན་པ་གང་ཞིག དེའི་དུས་སུ་
དེ་ཡོད་པའི་ཕྱིར་ན་མ་ཁྱབ། འོ་ན། ཁྱོད་རང་ལ་འཁོར་བསྒྱུར་སྐྱེ་
བ་འཕེན་བྱེད་ལས་ཀྱི་འཕངས་འབྲས་སུ་གྱུར་པའི་ཡན་ལག་བཅུ་
གཉིས་ཀྱི་ལྔ་བ་སྐྱེ་མཆེད་ཀྱི་དུས་སུ་དེ་དང་ཚར་གཅིག་པའི་འཕངས་
འབྲས་སྔ་མ་རྣམས་འགག་མ་ཟིན་པར་ཐལ། དེ་འདྲའི་ལྔ་བ་སྐྱེ་
མཆེད་དེ་དེ་འདྲའི་འཁོར་བསྒྱུར་སྟོང་འཕེན་བྱེད་ལས་དང་ཚད་་་་
གཅིག་པའི་བཞི་བ་མིང་གཟུགས་བཅུ་གཅིག་པ་སྐྱེ་བའི་རྟེན་འབྲེལ་
685



བྱང་ཆུབ་ལོ་མ་དཔེ་ཚོགས།
དང་ལྔ་བ་སྐྱེ་མཆེད་དག་ཡིན་པ་གང་ཞིག དེའི་དུས་སུ་དེ་ཡོད་
པའི་ཕྱིར། ཁྱབ་པ་འགྲིགས། འདོད་མི་ནུས་ཏེ། རྟེན་འབྲེལ་
ཆེན་མོ་ལས། འདི་ནི་དཔེར་ན་གཟུགས་དང་སྒྲ་གཉིས་ཀྱང་དུས་
མཉམ་ དུ་ སྐྱེས་ + མིན་ པ་ བཞིན་ ནོ། ། ཞེས་ གསུངས་ པའི་ ཕྱིར།
དེས་ན་དེ་ཉིད་དུ། སྔར་རྩོད་སྤོང་དུ་དུས་སྦྱར་མ་ཡིན་པས་འགལ་
ཁྱབ་གསུངས་པ་རྒྱུ་འབྲས་ཡིན་ན། གཅིག་གཅིག་གི་དུས་སུ་མེད་
པས་ཁྱབ་པར་བསྟན་པ་ཙམ་ལས་རྒྱུ་འབྲས་ལ་རང་རྒྱུད་ལྡན་གྱི་གང་
ཟག་འགལ་དགོས་པར་བསྟན་པ་མིན་ནོ།ཉོན་ཡིད་སྒྲུབ་བྱེད་ཀྱི་རིགས་
པ+རྟོགས་རིགས་དྲུག་ཀའི་དུས་མཉམ་པའི་བདག་རྐྱེན་དུ་གྱུར་པའི་
བདུན་ཡིད་དང་། ཁམས་གསུམ་རེ་རེའི་ཉོན་མོངས་ཀྱི་དུས་མཉམ་
པའི་བདག་རྐྱེན་དུ་གྱུར་པའི་བདུན་ཡིད་དང་། ཁམས་གསུམ་རེ་
རེའི་དགེ་བའི་དུས་མཉམ་པའི་བདག་རྐྱེན་དུ་གྱུར་པའི་བདུན་ཡིད་
དག་ཁམས་གསུམ་ཀའི་རྒྱུད་ན་ཡོད་དེ། སྐྱེ་དགུའི་སྐྱེ་རྒྱུད་ན་བསམ་
གཟུགས་བརྒྱད་ཀྱི་ཉེར་བསྡོགས་དང་དངོས་གཞི་ཟག་བཅས་ཡོད་
པར་བསམ་གཟུགས་སོགས་དང་ཡན་ལག་ལྷག་མ་བཅུ་ས་མཚུངས་
པར་གཞུང་རྣམས་སུ་གསུངས་པའི་ཕྱིར་རོ། །བསམ་གཟུགས་བརྒྱད་
པོ་རེ་རེའི་དུས་མཉམ་པའི་བདག་རྐྱེན་དུ་གྱུར་པའི་བདུན་ཡིད་ཟག་
མེད་ལྷ་མི་གཉིས་ཀའི་རྒྱུད་ན་ཡོད་ཀྱང་དེ་འདྲའི་བདུན་ཡིད་ཟག་
བཅས་ལྷ་མི་གཉིས་ཀའི་བར་སྲིད་པའི་རྒྱུད་ནའང་ཡོད་དོ། །གཞུང་
རྣམས་སུ་ཀུན་གཞི་དང་ཉོན་ཡིད་འདོད་མཁན་ཡིན་ཁྱབ་མཉམ་
686



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གསུངས་པ་ཕལ་ཆེ་བའམ་འཕུལ་ཙམ་ལས་མ་ཁྱབ་པ་ཀུན་གཞི་གཅིག་
སྨྲ་བ་དང་ཉོན་ཡིད་དང་བཅས་པའི་རྣམ་ཤེས་བདུན་སྨྲ་བ་དག་གིས་
མ་ངེས་པའི་ཕྱིར། ཉོན་ཡིད་ཀྱི་ཞེན་ཡུལ་བཀག་ཙམ་གྱི་ཆོས་ཉིད་
འཕགས་རྒྱུད་ལས་མེད་པར་འགའ་ཞིག་འདོད་ལ་བདག་འཛིན་་་་་
སོགས་ལའང་འདྲ་བར་རིགས་པས་མཚོན་པར་བྱ། སེམས་སེམས་
བྱུང་རྫས་བཏགས་ཀྱི་ཁྱད་པར་མངོན་པ་འོག་མ་ལྟར་ན་སེམས་བྱུང་
ཞེ་དྲུག་གི་གྲངས་འདྲེན་གྱི་དབང་དུ་བྱས་ན་རྣམ་པར་འཚེ་བ་དང་མི་
འཚེ་བ་གཉིས་མ་གཏོགས་པ་ལྷག་མ་ཞེ་བཞི་རྫས་ཡོད་དང་རྣམ་འཚེ་
དང་རྣམ་པར་མི་འཚེ་བ་གཉིས་བཏགས་ཡོད་དུ་འདོད། ། སེམས་
བྱུང་ཞེ་དྲུག་གི་ནང་ཚན་དུ་སྦྱར་ན་སེམས་བྱུང་བཏགས་ཡོད་པ་དགུ་
ཡོད་དེ། གཏི་མུག་མེད་པའི་དགེ་རྩ། རྩ་ཉོན་གྱི་ལྟ་བ། ཤེས་
བཞིན་ མ་ ཡིན་ པ། བརྗེད་ངས། རྣམ་གཡེང་། ཡིད་ བྱེད།
ལོག་པར་མོས་པ། རྣམ་པར་འཚེ་བ་དང་མི་འཚེ་བ་གཉིས་ཏེ་་་
བཏགས་ཡོད་དགུར་འདོད་ཅིང་། ཤེས་བཞིན་མ་ཡིན་པ་དང་ཉོན་
མོངས་ཅན་གྱི་ཤེས་རབ་དོན་གཅིག རྩ་ཉོན་གྱི་ལྟ་བ་ཤེས་བཞིན་
མིན་པའི་དབྱེ་བ་ཡིན་གྱི། ཤེས་བཞིན་མ་ཡིན་པ་ལ་རྩ་ཉོན་གྱི་ལྟ་
བས་མ་ཁྱབ་སྟེ། ཉོན་མོངས་ཅན་དབང་ཤེས་སུ་གྱུར་པའི་ཤེས་རབ་
དེ་ལྟ་བ་མ་ཡིན་པའི་ཕྱིར། མཛོད་ལས། རྣམ་ཤེས་ལྔ་དང་་་་
མཚུངས་ སྐྱེས་ བློ། ། ངེས་ རྟོག་ མེད་ ཕྱིར་ ལྟ་ མ་ ཡིན། ། ཞེས་ དང་།
གནས་བདུན་པར། གཞན་ཤེས་ཞེས་དང་། དབང་ཤེས་ལ་རྩ་
687



བྱང་ཆུབ་ལོ་མ་དཔེ་ཚོགས།
ཉོན་གྱི་ལྟ་བ་ཡོད་ན་མཐོང་སྤང་ཡོད་དགོས་པ་ལས་དེ་མེད་པའི་ཕྱིར།
གནས་དང་བོར་བཅུ་ནི་སྒོམ་པས་སྤང་ཡིན། ། ལྔ་ཡང་ཞེས་སོ། །
བརྗེད་ངས་དང་ཉོན་མོངས་ཅན་གྱི་དྲན་པ་དོན་གཅིག རྣམ་་་
གཡེང་དང་ཉོན་མོངས་ ཅན་ གྱི་ཏིང་ངེ་འཛིན་ གཉིས་ དོན་ གཅིག
ཚུལ་མིན་ཡིད་བྱེད་དང་ཉོན་མོངས་ཅན་གྱི་ཡིད་བྱེད་དོན་གཅིག
ལོག་པར་མོས་པ་དང་ཉོན་མོངས་པའི་མོས་པ་དོན་གཅིག ཤེས་
རབ་དྲན་སོགས་ཀྱི་རང་ལྡོག་ནས་སེམས་བྱུང་རྫས་ཡོད་དང་དགེ་བ་
དང་མ་སྒྲིབ་ལུང་མ་བསྟན་ཅི་རིགས་ཀྱི་ངོ་བོར་གྱུར་པའི་དྲན་པ་ཏིང་
ངེ་འཛིན་ཡིད་བྱེད་མོས་པ་བཞི་མ་སྒྲིབ་ལུང་མ་བསྟན་གྱི་ཤེས་རབ་སྟེ་
ལྔ་སེམས་བྱུང་རྫས་ཡོད་ཁོ་ནར་འདོད། ཤེས་རབ་དང་ལྟ་བ་གཉིས་
ལ་མུ་བཞི་ཡོད་དེ། མིག་དེ་ལྟ་བ་ཡིན་ལ་ཤེས་རབ་མིན་པའི་མུ་སྟེ།
མིག་དང་ཆོས་ཀྱི་ཁམས་ཕྱོགས་ནི། ལྟ་བ་ཡིན་ཏེ། ཞེས་གསུངས་
པའི་ཕྱིར། སྙིང་རྗེ་ཆེན་པོ་དང་བརྩེ་བ་ཆེན་པོ་གཉིས་ཀྱི་ཁྱད་པར་
ཡོད་དེ། སྔ་མ་ཞེ་སྡང་མེད་པའི་དགེ་རྩ་དང༌། ཕྱི་མ་རྣམ་པར་མི་
འཚེ་བ་ཡིན་པའི་ཕྱིར། རིམ་བཞིན་ཞེ་སྡང་མེད་བྱམས་རྗེ་ཡང་།
ཞེས་དང༌། མཆིམས་མཛོད་ལས། རྣམ་པར་མི་འཚེ་བ་ནི་སྙིང་
བརྩེ་བ་སྟེ། ཞེས་གསུངས། ཉོན་མོངས་སུ་གྱུར་ཁ་མའི་དགེ་བ་
ཡོད་དེ། སྙོམས་འཇུག་ཉོན་མོངས་ཅན་དུ་གྱུར་ཁ་མའི་ཏིང་ངེ་
འཛིན་དེ་ཡིན་པའི་ཕྱིར། སྙོམས་འཇུག་ཉོན་མོངས་ཅན་དང་ཉོན་
མོངས་ཅན་གཉིས་ཀྱང་མི་འགལ། རྣམ་གཡེང་སོགས་ལྔ་སེམས་ཀྱི་
688



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ས་མང་དང་ཉོན་མོངས་པའི་ས་མང་གཉི་ཀའི་ནང་དུ་འདུས་པ་ཡིན།
རིགས་པའི་རྗེས་འབྲང་གི་མདོ་སེམས་དང་མངོན་པ་གོང་མ་གསུམ་
ལྟར་ན་རྩ་ཉོན་གྱི་ལྟ་བ་དང་བག་ཡོད། འདུ་བྱེད་བཏང་སྙོམས་
རྣམ་པར་མི་འཚེ། གཏི་མུག་མེད་པའི་དགེ་རྩ། ཉེ་ཉོན་ཉི་ཤུ་
གཞན་ འགྱུར་ བཞི་ སྟེ་ ཉེར་ དགུ་ སེམས་ བྱུང་ བཏགས་ ཡོད་ དང༌།
ལྷག་མ་ཉེར་གཉིས་སེམས་བྱུང་རྫས་ཡོད་དུ་འདོད། ས་སྡེ་དང་ཐེག་
བསྡུས་གཉིས་ཀྱི་ལུགས་ལ་སེམས་བྱུང་རྗེས་བཏགས་ཀྱི་ཁྱད་པར་མི་
འདྲ་ སྟེ། ས་ སྡེ་ ལྟར་ ན་ བག་ ཡོད། འདུ་ བྱེད་ བཏང༌ སྙོམས།
རྣམ་པར་མི་འཚེ་བ། གཏི་མུག་མེད་པའི་དགེ་རྩ་བཞི་དང་ངོ་ཚ་
མེད་པ། ཁྲེལ་མེད་པ། མ་དད་པ། ལེ་ལོ་བཞི་མ་གཏོགས་ཉེ་
ཉོན་ལྷག་མ་བཅུ་དྲུག་དང་གཞན་འགྱུར་བཞི་སྟེ་ཉེར་བཞི་བཏགས་
ཡོད་དང་། ལྷག་མ་ཉེར་བདུན་སེམས་བྱུང་རྗེས་ཡོད་དུ་འདོད་པའི་
ཕྱིར། དང་བོ་ནི། བསྡུ་བ་ལས། ཁྲོ་བ་དང་ཁོན་དུ་འཛིན་པ་
དང་། འཚིག་པ་དང་། ཕྲག་དོག་དང་། རྣམ་འཚེ་རྣམས་ཁོང་
ཁྲོའི་ཆར་གཏོགས་པའི་བཏགས་ཡོད། སེར་སྣ་དང་རྒྱུགས་པ་དང་
རྒོད་ པ་ རྣམས་ འདོད་ ཆགས་ ཀྱི་ ཆར་ གཏོགས་ ཀྱི་ བཏགས་ ཡོད།
འཆབ་པ་དང་སྒྱུ་དང་། གཡོ་དང་། རྨུགས་པ་དང་། གཉིད་
དང་། འགྱོད་པ་ནི་གཏི་མུག་གི་ཆར་གཏོགས་པའི་བཏགས་ཡོད།
བག་མེད་ནི་སྔ་མ་བཞིན་དུ་བཏགས་པའི་ཡོད་པ་ཡིན་ནོ། །བརྗེད་
ངས་རྣམ་གཡེང་འཆལ་བའི་ཤེས་རབ་རྣམས་གཏི་མུག་གི་ཆར་་་་་་
689



བྱང་ཆུབ་ལོ་མ་དཔེ་ཚོགས།
གཏོགས་པའི་བཏགས་ཡོད་ཡིན་ནོ། །ཞེས་གསུངས་པའི་ཕྱིར། ས་
སྡེ་ལྟར་ན། འདོད་པའི་སས་བསྡུས་ཀྱི་འཇིག་ལྟ་ལྷན་སྐྱེས་ལུང་མ་
བསྟན་ཁོ་ན་དང་། འདོད་པའི་སས་བསྡུས་ཀྱི་འཇིག་ལྟ་ཀུན་་་་་
བཏགས་མི་དགེ་བར་འདོད་པའི་ཕྱིར། དང་བོ་ནི། བསྡུ་བ་ལས།
འདོད་པ་ན་སྤྱོད་པའི་འཇིག་ཚོགས་ལ་ལྟ་བ་ལྷན་སྐྱེས་གང་ཡིན་པ་དེ་
ནི་ལུང་མ་བསྟན་ཡིན་ཏེ། ཞེས་གསུངས་པའི་ཕྱིར། གཉིས་པ་ནི།
བསྡུ་བ་ལས། རྟོག་པའི་དོན་+ཤར་བར་ཞེན་པ་ནི་མི་དགེ་བའོ། །
ཞེས་སོ། །ས་སྡེའི་ལུགས་ལ་ཉོན་ཡིད་འཁོར་གྱི་མ་དད་པ་དང་ལེ་ལོ་
ནི་སེམས་བྱུང་རྫས་ཡོད་དུ་འདོད། ཐེག་བསྡུས་ལྟར་ན་སེམས་བྱུང་
བཏགས་ཡོད་དུ་འདོད་པའི་ཕྱིར། དང་བོ་ནི། བསྡུ་བ་ལས།
ངོ་ཚ་མེད་པ། ཁྲེལ་མེད་པ། མ་དད་པ། ལེ་ལོ་ནི་རྫས་ཡོད་པ་
ཡིན་ནོ། །ཞེས་སོ། །གཉིས་པ་ནི། ཉོན་ཡིད་འཁོར་གྱི་སེམས་བྱུང་
རྫས་ཡོད་དགུ་དང་བཏགས་ཡོད་དྲུག་སྟེ་འཁོར་བཅོ་ལྔ་ཡོད་པའི་ཕྱིར།
ཐེག་བསྡུས་འགྲེལ་བ་དོན་གསང་ལས། ། མ་དད་པ། ལེ་ལོ་དང་
རྨུགས་པ་གཏི་མུག་གི་ཆར་གཏོགས་པའི་ཕྱིར། ཞེས་གསུངས་པའི་
ཕྱིར། ཐེག་བསྡུས་ལྟར་ན་ཉོན་ཡིད་འཁོར་གྱི་སེམས་བྱུང་བཅོ་ལྔ་
ལས་ལྷག་མི་འདོད་པས་རྩ་བར་དེ་ལྟར་བཤད་དོ། །ས་སྡེ་ལྟར་ན་ཉོན་
ཡིད་འཁོར་གྱི་བརྗེད་ངས་འདོད་པའི་ཕྱིར། བསྡུ་བ་ལས། ། མ་
དད་པ་དང་ལེ་ལོ་དང་བརྗེད་ངས་དང་རྣམ་གཡེང་དང་འཆལ་བའི་
ཤེས་རབ་རྣམས་ཉོན་མོངས་པའི་སེམས་ཐ་མ་དང་མཚུངས་པར་ལྡན་
690



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ནོ། ། ཞེས་གསུངས་པའི་ཕྱིར། ཉོན་མོངས་པའི་གཉིད་འགྱོད་་་་་
གཉིས་གཏི་མུག་གི་ཆར་གཏོགས་པའི་བཏགས་ཡོད་དུ་ཀུན་བཏུས་
དོན་གསང་གཉིས་མཐུན། ཉོན་མོངས་མིན་པའི་གཉིད་འགྱོད་དེ་
ཤེས་རབ་ཀྱི་ཆ་ལ་བཏགས་པར་དོན་གསང་འདོད། རང་རྒྱུད་པ་
གཉིས་ལྟར་ན་ཤེས་འཆལ་དང་ཉོན་མོངས་ཅན་གྱི་ལྟ་ངན་གྱི་ཁྱད་
པར་ནི་ལྟ་ངན་དེ་ཉོན་མོངས་ཀྱི་ཤེས་འཆལ་ཡིན་ཀྱང་ཤེས་འཆལ་ལ་
ཉོན་མོངས་ཀྱིས་མ་ཁྱབ་སྟེ། ཆོས་ཀྱི་བདག་འཛིན་དུ་གྱུར་པའི་ཤེས་
འཆལ་ཁས་ལེན་པའི་ཕྱིར། ཤེས་འཆལ་དང་ཤེས་རབ་ངན་པ་དོན་
གཅིག ཉོན་མོངས་ཅན་གྱི་ཤེས་རབ་ངན་པ་དང་ཉོན་མོངས་ཅན་
གྱི་ལྟ་ངན་གྱི་ཁྱད་པར་ནི། དང་བོ་ནི་ཉེ་ཉོན་ཡོད་པ་གང་ཞིག་
ཕྱི་མ་དེ་རྩ་ཉོན་གྱི་ཤེས་རབ་ཉོན་མོངས་ཅན་ཡིན་པའི་ཕྱིར། དང་
བོ་ནི། བསྡུ་བ་ལས། ཤེས་བཞིན་མ་ཡིན་པ་གང་ཞེ་ན། ཉོན་
མོངས་པ་དང་མཚུངས་པར་ལྡན་པའི་ཤེས་རབ་ངན་པ། ཞེས་་་་
གསུངས་པའི་ཕྱིར། ཤེས་བཞིན་དང་ཤེས་རབ་དོན་གཅིག ས་
སྡེའི་ལུགས་ལ་ཤེས་རབ་འཆལ་བ་དང་སེམས་བྱུང་བཏགས་ཡོད་ཀྱི་
ཁྱད་པར་ནི། བསྡུ་བ་ལས། འཆལ་བའི་ཤེས་རབ་ནི་གཏི་མུག་གི་
ཆར་གཏོགས་པ་ཁོ་ན་ཡིན་པའི་ཕྱིར་ཐམས་ཅད་བཏགས་ཡོད་ཡིན་
ནོ། །ཞེས་གསུངས་པའི་ཕྱིར་ན་མ་ཁྱབ། ཉེ་ཉོན་གྱི་ཤེས་བཞིན་མ་
ཡིན་པ་ལ་དགོངས་པའི་ཕྱིར། འདོད་མི་ནུས་ཏེ། འཇིག་ལྟ་་་
སེམས་བྱུང་རྫས་ཡོད་དུ་འདོད་པའི་ཕྱིར། ས་སྡེ་ལྟར་ན་བརྗེད་ངས་
691



བྱང་ཆུབ་ལོ་མ་དཔེ་ཚོགས།
དང་ཤེས་བཞིན་མིན་པ་ནི་ཉོན་མོངས་ཅན་གྱི་སེམས་ཀུན་གྱི་འཁོར་
དུ་འགྲོ་བར་འདོད། དང་བོ་སྔར་བཤད། གཉིས་པ་ནི་ཐེག་་་
བསྡུས་འགྲེལ་བ་དོན་གསང་ལས། ཤེས་བཞིན་མ་ཡིན་པ་ནི་ཁ་ཕྱིར་
བལྟས་པ་ཡིན་ནོ། །ཞེས་གསུངས་པས་ཤེས་བཞིན་མ་ཡིན་པ་ཉོན་
ཡིད་ཀྱི་འཁོར་དུ་མི་འགྲོ་བའི་རྒྱུ་མཚན་བསྟན་པ་ཡིན། ཀུན་བཏུས་
པའི་ལུགས་ལ་ཉོན་མོངས་ཅན་གྱི་མ་རིག་པ་དེ་ཉོན་མོངས་ཅན་གྱི་
སེམས་ཀུན་གྱི་འཁོར་དུ་མི་འགྲོ་བར་ཐལ། དེ་ལས་རྨུགས་པ་དང་
རྒོད་པ་དང་མ་དད་པ་ལེ་ལོ་དང་བག་མེད་པ་ནི་ཉོན་མོངས་ཅན་དང་
མཚུངས་ པར་ ལྡན་ ནོ། ། ཞེས་ གསུངས་ པའི་ ཕྱིར་ ན་ མ་ ཁྱབ་ སྟེ།
སྔར་རྩ་ཉོན་དྲུག་སེམས་གང་དང་མཚུངས་ལྡན་དུ་སོང་ཚུལ་འཆད་
པའི་སྐབས་སུ་ཀུན་བཏུས་ལས་མ་རིག་པ་ནི་ཉོན་མོངས་པ་ཐམས་
ཅད་དང་མཚུངས་པར་ལྡན་ནོ། །མ་འདྲེས་པ་ཡང་ཡིན་ནོ། །ཞེས་
གསུངས་པའི་ཕྱིར། མངོན་པ་འོག་མ་གཉིས་ཀྱིས་འཇིག་ལྟ་དང་
ཁོང་ཁྲོ་མཚུངས་ལྡན་དུ་འཇུག་པ་མེད་པར་འདོད། རང་རྒྱུད་པ་
ལྟར་ན་མཚུངས་ལྡན་དུ་འཇུག་པ་ཡོད་པར་འདོད་པའི་ཕྱིར། དང་
བོ་ནི། ལྟ་བ་ནི་ཁོང་ཁྲོ་བ་དང་མཚུངས་པར་ལྡན་པ་མ་ཡིན་ནོ། །
ཞེས་དང༌། མ་རིག་པ་དང་ལྟ་བ་ཐེ་ཚོམ་མ་གཏོགས་འདོད་པ་ན་
སྤྱོད་པའི་ཉོན་མོངས་པ་ནི་ས་གོང་མ་མི་དམིགས་སོ། ། ཞེས་དང་།
གཞི་མེད་པ་ལ་དམིགས་པའི་ཉོན་མོངས་ནི་ལྟ་བ་དང་མཚུངས་པར་
ལྡན་པ་ལྟའོ། །དེ་ལས་གཞན་པ་ནི་གཞི་དང་བཅས་པ་ལ་དམིགས་
692



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སོ། །ཞེས་དང༌། མཛོད་ལས། སྒྲིབ་ལ་བཅོ་བརྒྱད། ཅེས་དང་།
ཉོན་མོངས་བཞི་དང་ཁྲོ་སོགས་དང་། །འགྱོད་པ་དང་ནི་ཉི་ཤུ་གཅིག།
ཅེས་གསུངས་པའི་ཕྱིར། གཉིས་པ་ནི་བསམ་གཟུགས་ཆེན་མོ་དང་
རྟེན་འབྲེལ་རྩོམ་འཕྲོར་དུག་གསུམ་དང་མཚུངས་ལྡན་དུ་སོང་བའི་
འཇིག་ལྟ་ཡོད་པར་གསུངས་པའི་ཕྱིར། འཕེན་བྱེད་དགེ་མི་དགེའི་
ལས་ཀྱི་རྒྱུའི་ཀུན་སློང་དུ་གྱུར་པའི་འཇིག་ལྟ་མི་དགེ་བའི་རྩ་བ་གསུམ་
གྱི་མ་རིག་པར་འདོད་པའི་གནད་ཀྱིས་ཡིན་ནོ། །ལུང་གི་རྗེས་འབྲང་
གི་སེམས་ཙམ་པས་སྙིང་རྗེ་རྣམ་པར་མི་འཚེ་བར་འདོད། རིགས་
པའི་རྗེས་འབྲང་གི་མདོ་སེམས་བྱེ་སྨྲ་གསུམ་ཀས་ཞེ་སྡང་མེད་པའི་
དགེ་ རྩར་ འདོད་ པའི་ ཕྱིར། དང་ བོ་ ནི། ཀུན་ བཏུས་ ལས།
རྣམ་པར་མི་འཚེ་བ་གང་ཞེ་ན། ཞེ་སྡང་མེད་པའི་དགེ་རྩའི་ཆར་
གཏོགས་པའི་སྙིང་རྗེ་ཉིད་དེ། ཞེས་སོ། །གཉིས་པ་ནི། སློབ་
དཔོན་ལྷ་དབང་བློའི་འགྲེལ་བར། ཞེ་སྡང་མེད་པ་ནི་ཐུགས་སྙིང་རྗེ་
ཡིན་ཏེ། ཞེས་དང་། ལེའུ་གཉིས་པའི་མཐའ་དཔྱོད་དུ་སྙིང་རྗེ་
ཆེན་པོའི་ངོ་བོ་ཞེ་སྡང་མེད་པའི་དགེ་རྩར་བཤད་པའི་ཕྱིར་དང་།
མཛོད་ལས་ཞེས་གསུངས་པའི་ཕྱིར། བྱེ་སྨྲས་སྙིང་རྗེ་ཆེན་པོ་དང་
མཚུང་ལྡན་གྱི་རྣམ་པར་མི་འཚེ་བ་བརྩེ་བར་འདོད་པའི་ཕྱིར། རང་
རེའི་དབུ་མའི་འདིར་བསྟན་ཆོས་གསུམ་སྐབས་སྙིང་རྗེའི་ངོ་བོ་ཞེ་སྡང་
མེད་པའི་དགེ་རྩར་བཤད། རྗེས་ཕུང་བོ་ལྔའི་རབ་བྱེད་ཀྱིས་རྣམ་
པར་མི་འཚེ་བས་ཁྱབ་པར་གསུངས་སོ། །ཐལ་འགྱུར་བ་ལྟར་ན་སྙིང་
693



བྱང་ཆུབ་ལོ་མ་དཔེ་ཚོགས།
རྗེ་ཞེ་ སྡང་ མེད་ པའི་དགེ་རྩར་དང་ རྣམ་པར་མི་འཚེ་བར་འདོད།
ཀུན་ནས་མནར་སེམས་མེད་པའི་ཆ་ནས་ཞེ་སྡང་མེད་པའི་དགེ་རྩ་
དང་གཞན་ལ་མཐོ་འཚམ་མི་བྱེད་པའི་ཆ་ནས་རྣམ་པར་མི་འཚེ་བར་
འདོད། །ཞེ་སྡང་མེད་པའི་དགེ་རྩ་དང་རྣམ་པར་མི་འཚེ་བ་སྙིང་རྗེ་
དང་མཚུངས་ལྡན་གྱི་སེམས་ཀྱི་འཁོར་ལ་སྦྱར་ན་དོན་གཅིག་ཀྱང་
སེམས་གཞན་གྱི་འཁོར་ལ་སྦྱར་ན་མི་འདྲ་ཟེར། སྙིང་རྗེ་ཆེན་པོ་དེ་
སེམས་བྱུང་རྫས་བཏགས་གཉིས་ཡིན་པར་ཐལ་ཟེར་ན། རྫས་་་་་
བཏགས་ཁས་མི་ལེན། བཏགས་ཡོད་ཡིན་ན་ཁྱོད་རྫས་ཡོད་དུ་མེད་
པ་སྟོང་ཉིད་ཡིན་པས་ཁྱབ། ཞེ་སྡང་མེད་པའི་དགེ་རྩ་བཟོད་པ་
དོན་གཅིག མི་ཁྲོ་བའི་དགེ་རྩ་བཟོད་པའི་མཚན་ཉིད་དུ་བཤད་
པའི་ཕྱིར། གཞན་དོན་ཁུར་ཁྱེར་གྱི་སྙིང་རྗེ་སྡུག་བསྔལ་དང་ལེན་གྱི་
བཟོད་པ་ཡིན་ནོ། །བྱེ་སྨྲ་ལྟར་ན་ལུས་ཤིན་སྦྱངས་དང་དབང་ཤེས་སུ་
གྱུར་བའི་ཤིན་སྦྱངས་དོན་གཅིག སེམས་ཤིན་སྦྱངས་དང་ཡིད་
ཤེས་སུ་གྱུར་པའི་ཤིན་སྦྱངས་དོན་གཅིག ཤིན་སྦྱངས་དང་འདུ་
བྱེད་བཏང་སྙོམས་དགེ་སེམས་ཀུན་གྱི་འཁོར་དུ་འགྲོ་བར་འདོད།
ཐལ་རང་སོགས་ལྟར་ན་སྦྱོར་བྱུང་གི་དབང་དུ་བྱས་ན་སེམས་གནས་
དགུ་ བ་ ཐོབ་ པ་ དང་ འདུ་བྱེད་ བཏང་སྙོམས་ ཐོབ་ པ་ དུས་ མཉམ།
སེམས་གནས་བརྒྱད་དང་མཚུངས་ལྡན་གྱི་འདུ་བྱེད་བཏང་སྙོམས་
མེད་པར་འདོད། བསམ་གཟུགས་ཆེ་འབྲིང་གཉིས་ཀྱིས་ཤིན་་་་་
སྦྱངས་ཐོབ་ཚུལ་མི་འདྲ་བར་བཤད། ཐལ་རང་སོགས་ལྟར་ན་ལུས་
694



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཤིན་སྦྱངས་ལུས་ཤེས་ཀྱི་རེག་བྱ་ཡིན་པར་ཐལ། ལུས་ཀྱི་རེག་བྱ་
ཡིན་པའི་ཕྱིར་ན་མ་ཁྱབ། བསྟན་མེད་ཐོགས་མེད་ཀྱི་གཟུགས་ཡིན་
པའི་ཕྱིར། མངོན་པའི་མདོ་ལས། ཆོས་ཀྱི་སྐྱེ་མཆེད་པའི་་་་་
གཟུགས་གང་ཞེ་ན། བསྟན་དུ་མེད་ལ་ཐོགས་པ་མེད་པའོ། །ཞེས་
དང༌། བསམ་གཟུགས་ཆེན་མོ་ལས། ཕུང་པོ་ལྔའི་རབ་བྱེད་ལས་
རེག་བྱའི་ཕྱོགས་གང་ཞེ་ན། ལུས་ཤེས་ཀྱི་ཡུལ་ཏེ་འབྱུང་བ་ཆེན་པོ་
རྣམ་བཞག་སྟེ་འཇམ་པ་ཉིད་དང༌+ ཏིང་ངེ་འཛིན་ལས་བྱུང་བའི་
གཟུགས་དེ་ངོས་འཛིན་རྒྱུ་ཡོད་པའི་ཕྱིར། ཞེས་གསུངས་པའི་ཕྱིར།
ལུང་གི་རྗེས་འབྲངས་ཀྱི་མདོ་སྡེ་བས་བསམ་གཏན་དང་བོ་གསུམ་གྱི་
ཡན་ལག་གི་བདེ་བ་ལུས་ཚོར་དུ་འདོད། རིགས་པའི་རྗེས་འབྲང་གི་
མདོ་སྡེ་བས་མི་འདོད། ལུང་གི་རྗེས་འབྲང་གི་མདོ་སྡེ་བའི་ལུགས་
ལ། བསམ་གཏན་དང་བོའི་དངོས་གཞི་ཙམ་པོ་ལ་ཡན་ལག་ཏུ་ལྡན་
པའི་དངོས་གཞི་སྙོམས་འཇུག་དང་ལུས་ཚོར་དགའ་བ་ཡན་ལག་ཏུ་
ལྡན་པའི་དངོས་གཞི་གཉིས་འགལ་བའི་ཕྱིར། གཞན་འགྱུར་གྱི་
རྟོག་པར་གྱུར་པའི་དངོས་གཞི་སྙོམས་འཇུག་གི་ཡན་ལག་གི་ཚོར་བ་
ལ་དབང་ཤེས་མི་འདོད། དང་བོའི་དངོས་གཞི་སྙོམས་འཇུག་དང་
གཉིས་པའི་དངོས་གཞི་སྙོམས་འཇུག་གཉིས་རིམ་བཞིན་ཡན་ལག་ལྔ་
དང་བཞི་བ་ཅན་དུ་བཤད་པ་དང་འགལ་བའི་རྩོད་པ་བྱེ་སྨྲས་བཀོད་
པའི་ཕྱིར། དེའི་ལན་དུ་མདོ་སྡེ་བའི་རང་སའི་སས་བསྡུས་ཀྱི་ཡན་
ལག་ལྔ་དང་བཞི་སྲིད་པའི་དབང་དུ་བྱས་པ་ཡིན་ཞེས་ལན་བཏབ་
695



བྱང་ཆུབ་ལོ་མ་དཔེ་ཚོགས།
པའི་ཕྱིར། ཡན་ལག་ལྔ་ལྡན་གྱི་དངོས་གཞི་སྙོམས་འཇུག་ཡོད་ཀྱང༌།
ཡིན་པ་མེད་པའི་ཕྱིར། རྟོག་པ་ཡན་ལག་ཏུ་ལྡན་པའི་དངོས་གཞི་
དང་དཔྱོད་པ་ཡན་ལག་ཏུ་ལྡན་པའི་དངོས་གཞི་གཉིས་འགལ་བའི་
ཕྱིར། རྟོག་དཔྱོད་གཉིས་སེམས་གཅིག་གི་འཁོར་དུ་མི་འབྱུང་པའི་
ཕྱིར། རང་འགྲེལ་ལས། གཞན་ན་རེ། སེམས་གཅིག་ལ་རྟོག་
པ་དང་དཔྱོད་པ་དག་མི་འབྱུང་བ་ཉིད་དོ། །ཞེས་གསུངས་པའི་ཕྱིར།
གཞན་འགྱུར་གྱི་རྟོག་པ་དང་མཚུངས་ལྡན་དུ་སོང་བའི་དངོས་གཞིའི་
ཏིང་ངེ་འཛིན་དེ་རྟོག་བཅས་དཔྱོད་མེད་ཀྱི་ཏིང་ངེ་འཛིན་དང་།
དཔྱོད་པ་དང་མཚུངས་ལྡན་དུ་སོང་བའི་དངོས་གཞིའི་ཏིང་ངེ་འཛིན་
དེ་དཔྱོད་པ་དང་མཚུངས་ལྡན་དུ་སོང་བའི་དངོས་གཞིའི་ཏིང་ངེ་
འཛིན་དུ་འཇོག་པའི་གནད་ཀྱིས་རྟོག་བཅས་དཔྱོད་བཅས་ཀྱི་ཏིང་ངེ་
འཛིན་གྱི་ཡིན་པ་མེད་ཟེར་དགོས། དབང་ཤེས་ལ་ཁ་ཕྱིར་བལྟས་
ཀྱིས་མ་ཁྱབ། མཉམ་བཞག་གི་རྒྱུད་ཀྱི་ལུས་ཤེས་ཟག་མེད་ཡོད་པའི་
ཕྱིར། སློབ་པའི་རྒྱུད་ཀྱི་ལུས་ཚོར་བདེ་བ་ཡན་ལག་ཏུ་ལྡན་པའི་
བསམ་གཏན་དང་བོ་གསུམ་གྱི་དངོས་གཞི་སྙོམས་འཇུག་མཉམ་་་་་
བཞག་ཟག་མེད་ཀྱི་ཏིང་ངེ་འཛིན་ཡོད་པའི་ཕྱིར། བསམ་གཟུགས་
ཆེན་མོ་ལས། མཉམ་བཞག་ནའང་ཏིང་ངེ་འཛིན་དང་མཐུན་པའི་
དབང་ཤེས་ཡོད་པར་བཤད། ཅེས་དང༌། མཆིམས་མཛོད་དང་
གྲུབ་མཐའ་ཆེན་མོའི་མདོ་སྡེའི་ཐད་དུ་བལྟའོ། ། སློབ་པའི་རྒྱུད་ཀྱི་
མཉམ་བཞག་ཟག་མེད་ཀྱི་བསམ་གཏན་དང་བོ་གསུམ་གྱི་དངོས་གཞི་
696



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྙོམས་འཇུག་གི་ཡན་ལག་གི་ལུས་ཚོར་བདེ་བ་དེ་ལུས་ཤིན་སྦྱངས་
ཡང་དག་བྱང་ཆུབ་ཀྱི་ཡན་ལག་དང༌། ཟག་མེད་དང་ལུས་ཤིན་
སྦྱངས་ཀྱི་བདེ་བ་གསུམ་ཀའི་གཞི་མཐུན་དུ་འདོད། མཆིམས་་་་་
མཛོད་ལས། འདིར་ཏིང་ངེ་འཛིན་གྱིས་སྟོབས་བསྐྱེད་པའི་མཐུས་
མཉམ་བཞག་གི་འདོད་པའི་ལུས་དབང་གི་གཟུགས་ཀྱི་ཤིན་སྦྱངས་ཀྱི་
རེག་བྱ་ལ་དམིགས་པའི་ཤིན་ཏུ་སྦྱངས་པའི་ལུས་ཤེས་མཚུངས་ལྡན་
དང་བཅས་པས་བསྐྱེད་ནུས་ཤིང་། དེ་ཉིད་ཀྱིས་ལུས་བདེ་བསམ་
གཏན་གྱི་ཡན་ལག་གྲུབ་ལ། ཤིན་ཏུ་སྦྱངས་པའི་རེག་བྱ་དང་ལུས་
ཤེས་ཟག་མེད་དུ་ཐལ་བ་འདོད་པ་ཉིད་དེ། ཞེས་གསུངས་པའི་ཕྱིར།
ལས་མཆོག་གི་མདོ་ལས། དེ་ལ་ལུས་ཤིན་སྦྱངས་གང་ཡིན་པ་ཤིན་
ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་གང་ཡིན་ པ་དེ་ཡང་་
མངོན་ པར་ ཞེན་ པ། ཞེས་ དང་། བསམ་ གཟུགས་ ཆེན་ མོར།
འདིའི་ཡན་ལག་ལུས་ཚོར་དུ་འདོད་པ་ལྟར་ན་དང་བོའི་དེ་དང་་་་
མཚུངས་ ལྡན་ གང་ལུས་ཤིན་སྦྱངས་ཀྱི་བདེ་བ་ཞེས་འཇོག་དགོས།
ཞེས་གསུངས་པའི་ཕྱིར། ལུས་ཚོར་བདེ་བ་ཟག་མེད་སས་བསྡུས་མི་
འདོད། འོན་ཀྱང༌། བསམ་གཏན་དང་བོ་གསུམ་ཀའི་སས་་་་་
བསྡུས་ཀྱི་ལུས་ཤེས་ཡོད་ཟེར་དགོས་ཏེ། བསམ་གཏན་དང་བོ་་་
གསུམ་ཀའི་དངོས་གཞི་ཟག་བཅས་ཀྱི་ཡན་ལག་ཏུ་གྱུར་པའི་ལུས་ཤེས་
ཡོད་པའི་ཕྱིར། གཏི་མུག་མེད་པའི་དགེ་རྩ་དང་རྩ་ཉོན་གྱི་ལྟ་བ་
དང་ཤེས་བཞིན་མ་ཡིན་པ་གསུམ་ཤེས་རབ་ཀྱི་ཆ་ལ་བཏགས། བག་
697



བྱང་ཆུབ་ལོ་མ་དཔེ་ཚོགས།
ཡོད་དང་འདུ་བྱེད་བཏང་སྙོམས་གཉིས་དགེ་རྩ་གསུམ་དང་བརྩོན་
འགྲུས་བཞི་བོ་ཅི་རིགས་ཀྱི་ཆ་ལ་རྣམ་པར་མི་འཚེ་བ་ཞེ་སྡང་མེད་པའི་
དགེ་རྩའི་ཆ་ལ་བཏགས། ཁྲོ་བ་འཁོན་འཛིན་འཚིག་པ་ཕྲག་དོག་
རྣམ་འཚེ་ལྔ་ཁོང་ཁྲོའི་ཆ་ལ་བཏགས། སེར་སྣ་རྒྱུགས་པ་རྒོད་པ་
གསུམ་འདོད་ཆགས་ཀྱི་ཆ་ལ་བཏགས། འཆབ་པ་རྨུགས་པ་མ་དད་
པ་ལེ་ལོ་བཞི་གཏི་མུག་གི་ཆ་ལ་བཏགས། གཡོ་སྒྱུ་གཉིས་འདོད་
ཆགས་དང་གཏི་མུག་ཅི་རིགས་ཀྱི་ཆ་ལ་བཏགས། ངོ་ཚ་མེད་པ་
ཁྲེལ་མེད་པ་རྣམ་གཡེང་གསུམ་དུག་གསུམ་ཅི་རིགས་ཀྱི་ཆ་ལ་བཏགས
བག་མེད་པ་ནི་དེ་གསུམ་ལེ་ལོ་དང་བཞི་བོ་ཅི་རིགས་ཀྱི་ཆ་ལ་བཏགས།
བརྗེད་ངེས་དྲན་པའི་ཆ་ལ་བཏགས། ཉོན་མོངས་ཅན་གྱི་གཉིད་
འགྱོད་གཉིས་གཏི་མུག་གི་ཆ་ལ་བཏགས། ཉོན་མོངས་ཅན་མ་ཡིན་
པའི་གཉིད་འགྱོད་གཉིས་ཤེས་རབ་ཀྱི་ཆ་ལ་བཏགས། རྟོག་དཔྱོད་
གཉིས་སེམས་པ་དང་ཤེས་རབ་ཅི་རིགས་ཀྱི་ཆ་ལ་བཏགས་པ་སོགས་
ཀྱི་སྒོ་ནས་སེམས་བྱུང་བཏགས་ཡོད་ཉེར་དགུ་བྱས། ཆུང་ངུའི་
དམིགས་པ་ཅན་སོགས་ཀྱི་ཀུན་གཞི་ལྔ་རིམ་བཞིན་འདོད་པ་དང་
གཟུགས་དང་གཟུགས་མེད་དང་བོ་གཉིས་དང་ཅི་ཡང་མེད་དང་སྲིད་
རྩེའི་སས་བསྡུས་པའོ། ། དགོངས་འགྲེལ་ལས། རྣམ་ཤེས་ཚོགས་
བདུན་དང་ལྔ་དང་གཉིས་དང་གཅིག་སོགས་དང་ལྷན་ཅིག་དང་ལྷན་
བྱུང་བའི་ཀུན་གཙོ་ཆེར་རིམ་པ་བཞིན་འདོད་པ་དང་། བསམ་
གཏན་དང་བོ་བསམ་གཏན་གཉིས་པ་ཡན་ཆད་དག་དང་སེམས་མེད་
698



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པ་དང་སྦྱོར་ཡང་མཐའ་གཅིག་ཏུ་མ་ངེས་སོ། ། སྟུག་པོ་བཀོད་པའི་
མདོར་དེ་ལྟར་བཞི་གསུངས་སོ། ། ཉོད་ཡིད་ལའང་དེ་ལྟར་དུ་བཞི་
ཤུགས་ལ་གསུངས་སོ། སུམ་ཅུ་བ་ལས། འདུ་ཤེས་མེད་པའི་སེམས་
མེད་པ་དང་། འདུ་ཤེས་མེད་པའི་སྙོམས་འཇུག་པ་དང་འགོག་སྙོམ་
པ་དང་། གཉིད་འཐུག་པོ་བ་དང་སྐྱེ་སྲིད་གྲུབ་མ་ཐག་པ་དབང་པོ་
ཤོར་བ་འཆི་སྲིད་པ་བཞི་ལ་བརྒྱལ་བ་ཞེས་གཅིག་ཏུ་བགྲངས་ནས་
སེམས་མེད་གནས་སྐབས་ལྔ་དངོས་སུ་གསུངས་ལ། སའི་དངོས་
གཞི་ལས་དེ་རྣམས་སྟེང་དུ་ལྷག་མེད་དབྱིངས་ལ་གནས་པའི་སེམས་
མེད་པ་དང་སེམས་ཕྱིན་ཅི་ལོག རྟོག་པ་ལོག་པར་འཛིན་པ་དང་།
སྨྱོ་བ་དང་སེམས་འཁྲུགས་པ་ལའང་འཁྲུལ་བའི་སེམས་མེད་བཏགས་
པ་བདུན་གསུངས་ཤིང་དང་པོ་ལྔ་ཀུན་རྫོབ་པའམ་གནས་སྐབས་ཀྱི་
སེམས་མེད་དང་དྲུག་པའི་རྒྱུད་ལ་ཀུན་གཞི་འགག་པའི་དོན་དམ་པའི་
སེམས་མེད་དུ་གསུངས། བྱེ་སྨྲ་དང་ལུང་གི་རྗེས་འབྲང་གི་མདོ་སྡེ་
བས་སྙོམས་འཇུག་གཉིས་ལ་གནས་དང་འདུ་ཤེས་མེད་པའི་སེམས་
གནས་སྐབས་དང་གསུམ་འདོད་གསུངས། སེམས་ཙམ་པའི་ལུགས་
ལ་གང་ཟག་ཡིན་ན་རང་ལ་དམིགས་པའི་འཇིག་ལྟ་ཡོད་པས་མ་ཁྱབ།
འཇིག་ལྟ་ཡིན་ན་ཁྱོད་ཀྱི་དངོས་གཉེན་བར་ཆད་མེད་ལམ་ཡོད་པས་
མ་ཁྱབ། འབྲས་གནས་བཞི་ཀའི་རྒྱུད་ཀྱི་གསུམ་པ་རྣམ་ཤེས་དང་
ཚར་གཅིག་པའི་སྲེད་ལེན་ཐོག་མའི་མ་རིག་པའི་དངོས་གཉེན་ལ་ཟག་
མེད་ས་དགུ་མེད་ཀྱང་གང་རུང་ཡོད། རྟོག་བྲལ་ཡིད་ཤེས་སུ་གྱུར་
699



བྱང་ཆུབ་ལོ་མ་དཔེ་ཚོགས།
པའི་བདེ་དབང་དང་དོན་དམ་རྣམ་ཅན་གྱི་རབ་དབེན་ཡིད་བྱེད་རེ་
རེ་རང་རྒྱུད་ལ་སྐྱེས་མ་ཐག་པའི་སྐྱེ་འཕགས་གཉིས་ཀའི་རྒྱུད་ཀྱི་སྡུག་
ཀུན་ཕྲ་རགས་གཉིས་ཡོད། ཤེས་པ་ཡིན་ན་ཁྱོད་ཀྱི་རྐྱེན་བཞི་ཀ་
ཡོད་པས་ཁྱབ་པར་རང་སྡེ་བཞི་ཀས་འདོད། སྔོ་འཛིན་མིག་ཤེས་
སྐད་ཅིག་དང་བོ་དང་གཉིས་པ་གཉིས་ཀྱི་གཟུང་བྱ་ལ་མུ་བཞི་ཡོད།
སེམས་མེད་ལས་ལངས་མ་ཐག་པའི་སྐྱེ་འཕགས་གཉིས་པོ་རེ་རེའི་མིག་
ཤེས་ཀྱི་ཐུན་མོང་མིན་པའི་བདག་རྐྱེན་ལ་རང་རང་གི་བརྒྱུད་རྒྱུའི་
མིག་དབང་ཞིག་འཇོག རྩ་བར། ལུང་དོན་གཞན་དུ་ནུས་ཕྱིར་
དང་། །ཞེས་པ་བྲམ་ཟེ་ཚོམས་ཀྱི་མདོ་དང་སྐྱེ་མཆེད་བཅུ་གཉིས་ཀྱི་
མདོ་དང༌། སེམས་ཅན་རྣམས་ཀྱི་རྣམ་པར་ཤེས་པ་ནི་རྒྱུ་རེ་རེའི་
ཞེས་པའི་མདོ་དང་ཡིད་ནི་འདི་དག་གི་སྟོན་པར་གསུངས་པའི་མདོ་
བཞིས་རིམ་པ་བཞིན་ཡུལ་ཐམས་ཅད་ལ་འཇུག་པ་དབང་པོའི་རྣམ་
ཤེས་དང་ཡིད་ཀྱི་རྣམ་ཤེས་གཉིས་ལས་ཡིད་ཀྱི་རྣམ་ཤེས་ཁོ་ན་དང༌
ཚོགས་དྲུག་སྐྱེ་མཆེད་བཅུ་གཉིས་ཀྱི་ནང་གི་ཡིད་ཀྱི་སྐྱེ་མཆེད་དང་།
རྒྱུད་གཅིག་ལ་ཀུན་གཞི་མི་འདྲ་བ་གཉིས་མེད་པ་དང་། དབང་
ཤེས་ཡུལ་ལ་ ཕར་འཕྲོ་བ་དང་དབང་ཤེས་ཡུལ་ལ་འཇུག་པ་སྡུད་་་
པའང་ཡིད་ཀྱི་མཐུ་ཡིན་པ་ལ་དགོངས་ཞེས་པའོ། །ཡན་ལག་བཞི་
བའི་མཚན་ཉིད་ཀྱི་ཟུར་དུ་རྣམ་སྨིན་གྱི་གཙོ་བོ་སྨྲས་པའི་གཅོད་བྱ་ལ་
འཕངས་འབྲས་ ཕལ་བའི་བཞི་བ་མིང་གཟུགས་ཀྱི་རྟེན་འབྲེལ་་་་་་་
འཕངས་འབྲས་ཡིན་པ་དང་རིགས་གནས་ཀྱི་བསྡུ་བྱ་ལ་ཡན་ལག་ལྷག་
700



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མའི་ངོ་བོར་གྱུར་པའི་བཞི་བ་མིང་གཟུགས་ཀྱི་རྟེན་འབྲེལ་རྣམས་
འཇོག་པ་ཡིན་ནོ། །ཡན་ལག་བཞི་བ་མིང་གཟུགས་ཀྱི་རྟེན་འབྲེལ་ལ་
རང་གི་སྒྲ་བཤད་ཚང་བས་མ་ཁྱབ་བོ། །བཞི་བ་མིང་གཟུགས་དང་
འབྲས་དུས་ཀྱི་གསུམ་པ་རྣམ་ཤེས་དང་བཅུ་གཅིག་པ་སྐྱེ་བའི་རྟེན་
འབྲེལ་གསུམ་དུས་མཉམ་པས་ཕན་ཚུན་རྟེན་བརྟེན་པར་ཚེ་ཇི་སྲིད་དུ་
འཇུག་པར་མདུང་གསུམ་མགོ་སྦྲེལ་ནས་འགྲེང་སྟེ་འདུག་པ་ལ་གསུམ་
ཀ་ཚང་དགོས་པ་དང༌། གཅིག་མེད་ན་འགྲེང་སྟེ་འདུག་པ་མེད་པ་
དཔེར་བྱས་གསུངས་སོ། ། རྟེན་འབྲེལ་ཆེན་མོ་ལས། རྫུས་སྐྱེས་་་་
མངལ་སྐྱེས་སྐད་ཅིག་དང་བོའི་རྒྱུད་ལ་དབང་ཤེས་ཡོད་པར་གསུངས་
པ་སྐྱེ་བ་བླང་ནས་ཡུན་རིང་པོར་མ་སོང་བའི་རྒྱུད་ལ་ཡོད་པར་གསུང་
བ་ཙམ་ལས་སྐྱེ་སྲིད་བར་སྲིད་གྲུབ་མ་ཐག་པའི་རྒྱུད་ལ་དགོངས་པ་
མིན་ཏེ། མཛོད་ལས། ཉམས་དང་འཆི་འཕོ་སྐྱེ་བ་ནི། །ཡིད་ཀྱི་
རྣམ་ཤེས་ཁོ་ནར་འདོད། །ཅེས་དང་། སྡོམ་ལས། སྐྱེ་འཆི་ལུང་
བསྟན་ མིན་ ཉིད་ གོང༌ མའི་ ལུགས། ། ཞེས་ གསུངས་ པའི་ ཕྱིར།
གཞན་དུ་ན་གཉིད་འཐུག་པོ་ལོག་པའི་གང་ཟག་དང༌། ཤིན་ཏུ་
བརྒྱལ་བའི་གང་ཟག་དང་སློབ་པ་མཉམ་བཞག་ཟག་མེད་པའི་རྒྱུད་ན་
དབང་ཤེས་ཡོད་པར་ཐལ་བའི་ཕྱིར། འཕངས་འབྲས་ལ་ཁམས་
བཅོ་བརྒྱད་ལས་སྒྲ་མ་གཏོགས་པ་དང་གཟུགས་རྣམ་ཉི་ཤུ་ལས་བརྒྱུད་
མ་གཏོགས་པ་དང་ཁམས་དྲུག་དང་འབྱུང་འགྱུར་གྱི་རེག་བྱ་བདུན་
དང༌། ལྡན་མིན་འདུ་བྱེད་དང་། ཚད་ཚད་མིན་གྱི་བློ་དག་ཡོད།
701



བྱང་ཆུབ་ལོ་མ་དཔེ་ཚོགས། ་
འོན་ཀྱང་། འཕངས་འབྲས་ལ་ཟག་བཅས་དགོས་པས་རང་རིག་
མེད་དམ་སྙམ་ཡང་དཔྱད་པར་བྱའོ། །ཡན་ལག་ལྔ་བའི་མཚན་ཉིད་
ཀྱི་རིགས་གནས་སྨོས་པས་ལྔ་བ་སྐྱེ་མཆེད་ལ་གནས་པའི་གང་ཟག་གི་
རྒྱུད་ཀྱི་དབང་པོ་གཟུགས་ཅན་པ་ལས་གཞན་པའི་འཕངས་འབྲས་ཀྱི་
ལྔ་བ་སྐྱེ་མཆེད་བསྡུས། ཡན་ལན་ལྔ་བའི་སྐྱེ་མཆེད་དྲུག་པོ་གང་
རུང་ཡིན་པ་བཅད། ཡན་ལག་ལྷག་མའི་ངོ་བོར་གྱུར་པའི་ལྔ་བ་སྐྱེ་
མཆེད་རིགས་གནས་ཀྱི་བསྡུ་ཚུལ་ཡང་སྔར་ལྟར་རོ། །ཡན་ལག་ལྔ་བ་
སྐྱེ་མཆེད་ཡིན་ན་རང་གི་སྒྲ་བཤད་ཚང་བས་མ་ཁྱབ་བོ། །དྲུག་པ་རེག་
པའི་རྟེན་འབྲེལ་ལ་དབང་ཤེས་ལྔའི་ངོ་བོར་གྱུར་པའི་ཐོགས་པའི་རེག་
པ་དང་ཡིད་ཤེས་སུ་གྱུར་པའི་ཚིག་བླ་དྭགས་ཀྱི་རེག་པ་དྲུག་ཡོད།
ཡུལ་དབང་རྣམ་ཤེས་གསུམ་འདུས་པ་ལ་རེག་པ་ཞེས་འབྲས་མིང་རྒྱུ་
ལ་བཏགས་ཡིན་ཏེ། རྟེན་འབྲེལ་ཆེན་མོ་ལས། རེག་པའི་རྒྱུ་ལ་
རེག་པ་ཞེས་བཏགས་པ་ཡིན་ཏེ། དཔེར་ན། ཞེས་གསུངས་པའི་
ཕྱིར། བཅུ་བ་སྲིད་པ་ཞེས་པ་འབྲས་མིང་རྒྱུ་ལ་བཏགས་ཚུལ་ཡོད་
པའི་ཕྱིར་རོ། །འོ་ན་འདི་ཉིད་ལས། ས་ལུ་ལྗང་པས་གསུམ་པ་ནི་རྒྱུ་
མིང་འབྲས་ལ་བཏགས་པའོ། ། ཞེས་གསུངས་པའི་ཕྱིར་ན་མ་ཁྱབ།
དེ་ནི་ཡན་ལག་ལྔ་བ་སྐྱེ་མཆེད་ཀྱི་རྐྱེན་གྱིས་རེག་པ་ཞེས་དྲུག་པ་རང་གི་
ཐུན་མོང་མ་ཡིན་པའི་རྒྱུའི་སྒོ་ནས་བཏགས་པ་ཡིན་ཏེ། ཆེན་མོ་
ལས། རེག་བ་དྲུག་པོ་འབྱུང་བའི་ཐུན་མོང་མ་ཡིན་པའི་རྒྱུའི་སྒོ་
ནས་ བརྗོད་ པའི་ ཕྱིར། སྔར་ སྒྲུབ་ བཞིན་ནོ། ། ཞེས་ པའི་ ཕྱིར།།
702



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འདིར་ཡང་དམྱལ་བར་སྐྱེས་ནས་སྡུག་བསྔལ་མ་མྱོང་བ་གཅིག་བཤད་
ཅེས་པ་ནི། རྟེན་འབྲེལ་ཆེན་མོ་ལས་མ་སྐྱེས་དགྲ་དམྱལ་བར་སྐྱེས་
གསུངས་པ་དེ་བཀོད་པ་ཡིན་ལ། སྐབས་འདིར་དེ་ལས་འབྲས་ལ་
གཞན་ཡིད་ཆེས་པའི་ཕྱིར་དུ་སྐྱེ་ཚུལ་བསྟན་པ་ཙམ་ལ་བཀྲལ་དགོས་
པས། འདིར་ལོ་ཞེས་མ་རངས་པའི་ཚིག་སྨྲས་སོ། ། རྟེན་འབྲེལ་
ཆེན་མོར། མཛོད་ལས་ཡིད་ཀྱི་འདུས་ཏེ་རེག་པ་གཅིག་པུ་བཤད་
ཀྱང་། ཞེས་པ་མ་དག་པས་མ་བཤད་ཀྱང་ཞེས་ཟེར་དགོས། ཡན་
ལག་བདུན་པ་ལ་ཡུལ་དྲུག་ལ་དམིགས་པའི་ཚོར་བ་བདེ་སྡུག་བཏང་
སྙོམས་གསུམ་ཡོད། འདོད་པའི་སས་བསྡུས་ཀྱི་དབང་ཚོར་གཉིས་
ལ་བཅོ་བརྒྱད་དང༌། གོང་མའི་སས་བསྡུས་ཀྱི་དབང་ཚོར་དྲུག་་
དང་། ཡིད་ཚོར་བཅུ་གཉིས་དང་། བསམ་གཏན་བཞི་བ་ཡན་
ཆད་ཀྱི་ཡིད་ཚོར་དྲུག་ཡོད་དོ། །རྟེན་འབྲེལ་མདོ་འགྲེལ་དང་རྟེན་
འབྲེལ་ཆེ་ཆུང་རྣམས་སུ་སྡོམ་པ་བསྲུང་བ་ལ་བརྩོན་པ་རྣམས་ཀྱིས་
འདོད་ཆགས་ཀྱི་ཚོར་བདེ་མྱོང་ཚེ་འབྲལ་འདོད་སྐྱེ་བ་དང་ཐར་བ་
དོན་དུ་གཉེར་བ་རྣམས་ཀྱིས་ཟག་བཅས་ཀྱི་ཚོར་བ་བདེ་སྡུག་བཏང་
སྙོམས་དག་ལ་འབྲལ་འདོད་སྐྱེ་བ་ཚོར་བ་དེ་དང་དེ་ལས་སྐྱེས་པ་མིན་
པར་གསུངས་པས་སྤང་བྱ་དེ་དང་དེའི་འབྲས་བུར་གྱུར་པའི་གཉེན་པོ་
དང་གཉེན་པོ་དེ་དང་དེའི་འབྲས་བུར་གྱུར་པའི་སྤང་བྱ་མི་མཐུན་
ཕྱོགས་ཡོད་ཚུལ་ལ་ཞིབ་ཆ་བྱ། བརྒྱད་པ་སྲེད་པའི་མཚན་ཉིད་ཀྱི་
རིགས་གནས་ཀྱི་བསྡུ་བྱ་ལ་རང་དང་ཚར་གཅིག་པའི་དགུ་བ་ལེན་པ་
703



བྱང་ཆུབ་ལ་མ་དཔེ་ཚོགས།
མེད་པའི་བརྒྱུད་པ་སྲེད་པ་དང་ཚ་བ་དང་གྲང་བའི་རྣམ་པ་ཅན་གྱི་
བརྒྱུད་པ་སྲེད་པ་སོགས་ཡོད་དེ། གཞུང་རྣམས་སུ་བརྒྱུད་པ་སྲེད་
པའི་ས་མཚམས་དང་འཕེན་བྱེད་ལས་ཕལ་བ་བཅུ་བ་སྲིད་པར་འགྱུར་
བ་སྲེད་ལེན་གྱིས་གསོས་ཡང་ཡང་འདེབས་དགོས་པ་དང་། རིགས་
དྲུག་སོ་སོར་ལས་ཉོན་གྱི་དབང་གིས་སྐྱེ་བ་ལ་སྲེད་ལེན་གྱིས་གསོས་
འདེབས་ཚུལ་སོ་སོར་གསུངས་པ་དེའི་ཕྱིར། དེས་ན་དགུ་བ་ལེན་པ་
ཡིན་ན། རང་དང་ཚར་གཅིག་པའི་བཅུ་བ་སྲིད་པ་ཡོད་པས་མ་
ཁྱབ་སྙམ་མོ། །འདིར་རྟེན་འབྲེལ་ཆེན་མོར་ཡན་ལག་བདུན་པ་ཞེས་
པ་མ་དག་པར་མངོན་གསུངས་པ་ཁམས་རང་གི་བརྒྱུད་པ་སྲེད་པའི་
ཡུལ་ལ་ཁམས་གཞན་གྱི་ཡན་ལག་བདུན་པ་མི་འདོད་པས་ཚོར་བའི་
རྐྱེན་གྱིས་སྲེད་པ་ཞེས་པའི་ཚོར་བ་དེ་བརྒྱུད་པ་སྲིད་པ་རྒྱུད་ལ་ལྡན་
པའི་གང་ཟག་གི་རྒྱུད་ཀྱི་ཡན་ལག་བདུན་པ་ལ་གོ་མི་རུང་ཞེས་པ་ཙམ་
ལས་བརྒྱུད་པ་སྲེད་པ་ཡིན་ན་རང་རང་ཁམས་གང་དང་གང་དུ་་་
གཏོགས་པའི་ཡན་ལག་བདུན་པ་སྤྱི་ལ་དམིགས་པས་མ་ཁྱབ་གསུངས་
པ་མིན་ཏེ། འདི་ཉིད་ལས། རྟེན་འབྲེལ་མདོ་འགྲེལ་དང་རྟེན་
འབྲེལ་ཆེན་མོ་སོགས་ཀྱི་སྒོ་ནས་སྒྲུབ་ཚུལ་དེའི་ཕྱིར། དེས་ན་རྟེན་
འབྲེལ་ཆེན་མོར་བརྒྱུད་པ་སྲིད་པའི་མཚན་ཉིད་གསུང་བ་སྒྲ་སོར་
བཞག་རུང་སྟེ། གཞུང་རྣམས་སུ་འཆི་ཁར་འདུན་ཆགས་མངོན་དུ་
གྱུར་ཚུལ་གསུངས་པའང་དེའི་ཕྱིར། མཛོད་ལུགས་ལ་ཕྲ་རྒྱས་གོ་
བརྒྱད་ལེན་པ་བཞིའི་ནང་དུ་འདུ་བས་ལེན་པ་བཞི་ལ་འདོད་ཆགས་
704



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མི་དགོས་ཀྱང་མདོ་སྡེ་བ་ཡན་ཆད་ཀྱི་ལུགས་ལ་འདོད་ཆགས་ཡིན།
འདོད་པ་ཉེ་བར་ལེན་པ་མ་གཏོགས་གཞན་གསུམ་ལ་ཁམས་གསུམ་
གའི་སས་བསྡུས་ཡོད། ལྟ་བ་ཉེ་བར་ལེན་པའི་དམིགས་ཡུལ་ལ་
འཇིག་ལྟ་ མ་གཏོགས་ པའི་ ལྟ་ བ་བཞི་དང་ལྟ་ངན་རེ་གཉིས་ཡོད།
བརྟུལ་ཞུགས་ཉེ་བར་ལེན་པའི་དམིགས་ཡུལ་ལྟ་ངན་དེ་དག་དང་
འབྲེལ་བའི་ལུས་ངག་གི་ཚུལ་འཆལ་དག་ཡོད། ཟག་བཅས་ཉེར་
ལེན་གྱི་ཕུང་བོའི་སྒྲ་བཤད་ལ། རང་རྒྱུ་སྲེད་ལེན་ལས་བྱུང་བ་དང་།
རང་ལས་སྲེད་ལེན་འབྱུང་བ་དང་། རང་སྲེད་ལེན་གྱི་གཞན་དབང་
དུ་སོང་བའི་སྡུག་བསྔལ་གྱི་ཕུང་བོ་ཡིན་པས་རྒྱུ་མིང་འབྲས་དང་་་་
འབྲས་མིང་རྒྱུ་དང་གྲོགས་གྲོགས་ཅན་ལ་བཏགས་པ་གསུམ་ཡོད་པས་
དགུ་བ་ལེན་པའི་སྒྲ་བཤད་ཀྱང་ཤེས་པར་བྱས། གསེར་ཕྲེང་ལས་
སེམས་ཙམ་བའི་ལུགས་ལ་སྲེད་ལེན་གཉིས་ས་མི་མཚུངས་པ་ལྟ་བུ་
གསུངས་པ་མཁས་པ་སྔ་མའི་འདོད་ཚུལ་བཀོད་པ་ཙམ་ལས་སེམས་
ཙམ་ པའི་ རང་ ལུགས་ མིན་ ཏེ། རྟེན་ འབྲེལ་ མདོ་ འགྲེལ་ ལས།
དེའི་འགྲེལ་བཤད་དང་རྟེན་འབྲེལ་སོགས་ལྟར་སྦྱོར་བྱུང་གི་དངོས་
གཞི་ཉམས་པའི་གོང་སའི་རྟེན་ལ་འོག་སའི་སྲེད་ལེན་སྐྱེ་བའི་ཕྱིར།
སེམས་ཙམ་པའི་ལུགས་ལ་བཅུ་བ་སྲིད་པ་འདུ་བྱེད་ལས་ཀྱི་གཉིས་ལ་
ལས་ཡིན་མིན་གཉིས་རེ་ཡོད། སྲིད་པ་བདུན་གྱི་ནང་ནས་ལས་ལས་
གཞན་པ་དག་ལ་གང་ཟག་དང་འཕངས་འབྲས་ཕྱེད་བདུན་གྱི་རིགས་
སུ་གནས་པ་རེ་དང༌། སྲིད་པ་གསུམ་ལ་གང་ཟག་དང་འཕངས་
705



བྱང་ཆུབ་ལོ་མ་དཔེ་ཚོགས།
འབྲས་ཕྱེད་བདུན་གྱི་རིགས་སུ་གནས་པ་དང་ལས་དག་ཡོད། སྲིད་
པ་བཞི་ལ་རིགས་བསྒྲེ། སྲིད་པ་གཉིས་ལ་རིགས་མི་འདྲའོ། །ཡན་
ལག་བཅུ་བའི་མཚན་ཉིད་ཀྱི་རིགས་སུ་གནས་ཀྱི་བསྡུ་བྱ་ལ་འགྲུབ་
བྱེད་ཀྱི་རྒྱུ་གསུམ་དང་གྲུབ་འབྲས་ཀྱི་བར་དུ་ཚེ་གཞན་གྱིས་ཆོད་པའི་
དགེ་མི་དགེའི་མཐོང་ཆོས་མྱོང་འགྱུར་དང་སྐྱེས་ནས་མྱོང་འགྱུར་གྱི་
ལས་མང་པོ་ཡོད། སྐྱེ་བའི་རྟེན་འབྲེལ་བཅུ་སྟོན་པའི་མདོའི་དངོས་
བསྟན་གྱི་སྦྱོར་བ་བཅུ་འགོག་ཚུལ་ལ་རྟེན་འབྲེལ་ཆེན་མོར། ཡི་གེ་
ཆད་ཡོད་པས་སྐྱེ་མཆེད་དྲུག་དོད་པ་ནས་ཕྱིར་བཙས་ཁའི་བར་གྱི་
ཡན་ལག་ལྔ་བ་སྐྱེ་མཆེད་དྲུག་གི་རྟེན་འབྲེལ་ཆོས་ཅན། བཅུ་གཅིག་
པ་ སྐྱེ་ བའི་རྟེན་ འབྲེལ་ ཡིན་ཏེ། མདོ་ལས། འཕོས་ པ་ དང༌།
ཞེས་པའི་དངོས་བསྟན་གྱི་དེ་ཡིན་པའི་ཕྱིར། མངལ་ནས་ཕྱིར་་་
བཙའ་བཞིན་པའི་གནས་སྐབས་ཀྱི་ཉེར་ལེན་གྱི་ཕུང་བོ་ཆོས་ཅན།
བཅུ་གཅིག་པ་སྐྱེ་བའི་རྟེན་འབྲེལ་ཡིན་ཏེ། མདོ་ལས། མངོན་
པར་འབྱུང་ བ་ དང་ ཞེས་ པའི་ དངོས་ བསྟན་ གྱི་དེ་ ཡིན་པའི་ཕྱིར།
ཞེས་གསུངས་པ་དང༌། བཞི་བ་དེ་ལྟར་འགོད་དགོས། བདུན་
དང་པོ་ལ་ཕྱི་སྤྲིས་མ་ལྟར་གཡོགས་ལ་ནང་སླན་ཏེ་མེར་མེར་པོར་་
འདུག་གོ། བདུན་གཉིས་པ་ལ་ནུར་ནུར་པོ་སྟེ་ཞོ་ལྟར་འདུག་འདུག་
ལ་ཤར་མ་གྱུར་པའོ། །བདུན་གསུམ་པ་ལ་ལྟར་ལྟར་ཏེ་ཤར་ནི་རྒྱུད་ལ་
སླའོ། །བདུན་ཕྲག་བཞི་བ་ལ་མཁྲང་འགྱུར་ཏེ་སྐ་བར་གྱུར་ཏེ་མནན་
བཟོད་པའོ། ། བདུན་ལྔ་བ་ལ་ཡན་ལག་ལྔའི་མཚན་མ་དོད་ནས་་་་
706



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བདུན་ཕྲག་བཅོ་བརྒྱད་རྫོགས་རྗེས་ཀྱི་མིག་རྙེད་པའི་གནས་སྐབས་
ཚུན་ཆད་རྐང་ལག་བསྡུས་འགྱུས་ཀྱི་མིར་ཆགས་པའི་གནས་སྐབས་
ཡིན། བདུན་ཕྲག་བཅུ་བའི་དབང་པོ་གཞན་བཞི་རྙེད་པའི་གནས་
སྐབས་ལ་སླེབས་པ་ནས་ཕྱིར་སྐྱེས་ཚུན་ཆད་དུ་རྐང་ལག་འགྱུས་ཀྱི་
མིར་གྱུར་པའི་གནས་སྐབས་ཡིན། བྱིས་པ་ནི་སྐྱེས་ནས་འགྲོ་ནུས་
པའི་ཚུན་ཆད་དོ། །གཞོན་ནུ་ནི་འགྲོ་ནུས་པ་ནས་འདོད་པ་སྤྱོད་ནུས་
ཀྱི་སྐབས་ལ་སླེབས་པ་ཚུན་ཆད་དོ། །དར་ལ་བབ་པ་ནི་འདོད་པ་སྤྱོད་
པའི་གནས་སྐབས་ལ་སླེབས་པ་ནས་ལོ་བཞི་བཅུ་ཚུན་ཆད་དོ། །དར་
ཡོལ་ནི་ལོ་བཞི་བཅུ་ནས་ལོ་ལྔ་བཅུ་ཚུན་ཆད་དོ། །སྐམ་བོའམ་རྒས་པ་
ནི་ལྔ་བཅུ་ཡན་ཆད་དེ་གནས་སྐབས་བཅུའོ། །མངལ་འཇུག་གི་མདོ་
དང་འོད་ལྡན་སོགས་མེར་མེར་དང་ནུར་ནུར་བོ་ཞེས་དང་། ལུང་
ཕྲན་ཚེགས་དང་མཛོད་འགྲེལ་སོགས་ལས་ནུར་ནུར་བོ་མེར་མེར་བོ་
བགྲང་ས་པ་ནི་ལོ་ཙཱ་བས་འགྱུར་ཚུལ་ཙམ་ལས་དོན་ལ་འགལ་བ་མེད་
པས་སྔ་མ་ལྟར་བགྲངས་སོ། །རྫུས་སྐྱེས་ཀྱི་རིགས་དྲུག་སོ་སོའི་སྐྱེ་བ་
རང་རང་གི་རྒྱུད་ཀྱིས་བསྡུས་པ་ཡིན། སྐྱེ་གནས་གཞན་གསུམ་གྱི་མི་
དུད་ འགྲོ་ གཉིས་ དང་ མངལ་ སྐྱེས་ ཀྱི་ ཡི་ དྭགས་ + དུ་ གསལ་ ལ།
སྔོན་པོ་སྔོ་འཛིན་མིག་ཤེས་ལ་ཡུལ་ཡུལ་ཅན་གྱི་གཉིས་སྣང་དང་་་་
བཅས་པའི་ཚུལ་གྱིས་སྣང་བའི་སྣང་ཆ་དེ་སྔོ་འཛིན་མིག་ཤེས་ལ་ཤར་
བ་ཡང་ཡིན། སྔོན་པོའི་འདྲ་རྣམ་ཡང་ཡིན་ནོ། །སྔོན་པོའི་དོན་སྤྱི་
དང་སྔོ་འཛིན་མིག་ཤེས་ཀྱི་སྤྱི་གཉིས་རང་རང་འཛིན་པའི་རྟོག་པ་ལ་
707



བྱང་ཆུབ་ལོ་མ་དཔེ་ཚོགས།
ཤར་བ་ཡང་ཡིན། རང་གི་འདྲ་རྣམ་ཡང་ཡིན། ཡུལ་ཅན་གཉིས་
ལ་རང་རང་ལ་མ་ཤར་བ་དང་སྔོན་པོའི་འདྲ་རྣམ་གཉིས་ཀ་ཡིན་པ་
བཞིན། སེམས་ཅན་རྒྱུད་ཀྱི་ཡུལ་ཡུལ་ཅན་གྱི་གཉིས་སྣང་ཅན་གྱི་
གཞན་རིག་གི་ཤེས་པ་དག་ལ་རིགས་འགྲེ། སློབ་པའི་མཉམ་བཞག་
ཟག་མེད་དང་སེམས་རྒྱུད་ཀྱི་རང་རིག་ལ་རང་ཡུལ་གྱི་འདྲ་རྣམ་མི་
འཆར་རོ། །སྔོན་པོའི་འདྲ་རྣམ་དང་སེར་པོའི་འདྲ་རྣམ་གཉིས་ལ་མུ་
བཞི་ཡོད་པར་སྔགས་རིམ་དུ་དེ་ཕྱིར་དོན་དུ་མ་ཅན་ཞེས་འདྲེན་ཚུལ་
གྱིས་ཤེས་སོ། །ཡན་ལག་སྔ་མ་སྔ་མས་ཕྱི་མ་ཕྱི་མ་བསྐྱེད་པ་འདྲ་བའི་
བྱེད་ལས་ཡིན་ནོ། །མི་འདྲ་བའི་བྱེད་ལས་དབུས་མཐའ་སོགས་ལས་
ཐོག་མའི་མ་རིག་པ་ཆོས་ཅན། འགྲོ་བ་རྣམས་ཉོན་མོངས་པར་བྱེད་
དེ། དུས་གསུམ་ལ་རྨོངས་པའམ་གང་ཟག་གིས་དབེན་པའི་དེ་ཁོ་ན་
ཉིད་མཐོང་བ་ལ་སྒྲིབ་པའི་ཕྱིར། ལྷག་མ་དག་ལ་གྲུབ་བྱའི་ཆོས་
སྔར་ལྟར་དང་རྩོད་གཞི་དང་རྟགས་རིམ་བཞིན་རྣམ་ཤེས་ཀྱི་ཞིང་ལ་
བཞི་བ་མིང་གཟུགས་སོགས་ཀྱི་ས་བོན་འདེབས་པའི་ཕྱིར། ཡང་
སྲིད་འགྲུབ་པའི་བག་ཆགས་འཆི་སྲིད་ནས་སྐྱེ་སྲིད་དུ་འཁྲིད་པའི་ཕྱིར།
གང་དུ་ཉིང་མཚམས་སྦྱར་བ་དེར་ཉེར་ལེན་གྱི་ཕུང་བོ་རིགས་མཐུན་
ཀུན་འཛིན་པའི་ཕྱིར། ཡན་ལག་དང་ཉིང་ལག་གི་ཉེར་ལེན་གྱི་ཕུང་
བོ་རྫོགས་པར་བྱེད་པའི་ཕྱིར། ཡིད་དུ་འོང་མི་འོང་བར་མ་ཅི་་་
རིགས་རང་སྟོབས་ཀྱིས་གཅོད་པའི་ཕྱིར། ཡུལ་གསུམ་ཅི་རིགས་
རང་སྟོབས་ཀྱིས་མྱོང་བའི་སྒོ་ནས་ཉེ་བར་སྤྱོད་པའི་ཕྱིར། ལེན་པ་
708



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བཞི་ལ་སྦྱར་བ་ལས་ཡང་སྲིད་སྡུད་པའི་ཕྱིར། འདོད་ཡོན་སོགས་ལ་
ཆགས་པ་ལས་ཡང་སྲིད་དུ་སྦྱོར་བའི་ཕྱིར། ཡང་སྲིད་ཕྱི་མ་འགྲུབ་
པ་ལ་མངོན་དུ་ཕྱོགས་པའི་ཕྱིར། སྐྱེས་པའི་གནས་སྐབས་སོགས་
བརྒྱུད་ནས་སྡུག་བསྔལ་བར་བྱེད་པའི་ཕྱིར། སྐྱེ་རྒ་ན་འཆི་ཅི་རིགས་
ལས་སྡུག་བསྔལ་བར་བྱེད་པའི་ཕྱིར། ཞེས་གསུངས་སོ། །ཡན་ལག་
བཅུ་གཉིས་རྣམ་གྲངས་ངེས་ལ་དོགས་པ་ཁོང་སློང་གི་རྩོད་པ་དང་
ལན་བྱེད་ཚུལ་དང་ས་མཚུངས་གཞན་ལས་ཤེས་པར་བྱའོ། །+ཀྱི་སྐྱེ་
བ་ ལ་ རང་རང་གི་ རྒྱུད་ ཀྱིས་ བསྡུས་ པའི་མ་ བསྡུས་གཉིས་རེ་ཡོད།
རྒ་བའི་རྟེན་འབྲེལ་བཅོ་བརྒྱད་ཀྱི་ཐ་མ་གཉིས་དང་། རྒྱ་བའི་རྟེན་
འབྲེལ་བདུན་གྱི་ཐ་མ་དང་། ཕུང་བོ་ལྔའི་ཐ་མ་དག་ལ་གོང་མའི་
སས་བསྡུས་ཡོད་ཀྱང་ལྷག་མ་དག་ལ་མེད། སྐྱེ་བའི་རྟེན་འབྲེལ་
བཅུའི་དང་བོ་ལྔ་བོ་རེ་རེ་དང་། ། ཤི་བའི་རྟེན་འབྲེལ་ལ་བཅུ་གཉིས་
མ་གཏོགས་པ་ལ་མུ་བཞི་དབྱེའོ། ། ཀུན་བཏུས་ལས། ཡན་ལག་
བཅུ་གཉིས་ལས་འཕེན་བྱེད་ཀྱི་རྒྱུ་གསུམ། འཕངས་པའི་འབྲས་བུ་
བཞི། འགྲུབ་བྱེད་ཀྱི་རྒྱུ་གསུམ། གྲུབ་པའི་འབྲས་བུ་གཉིས་དང་
བཅས་ཡན་ལག་བཞིར་བསྡུས། སྐྱེ་གནས་བཞིའི་དབང་དུ་བྱས་
ནས་བྱེ་བྲག་རྣམ་པར་འབྱེད་པའི་ཆོས་ཀྱི་རྣམ་གྲངས་ཞེས་པའི་མདོ་
ལས། ཡན་ལག་བཅུ་གཉིས་པོ་དེ་གང་གིས་འཕེན་པ་ཐོག་མའི་མ་
རིག་པ། གཉིས་པ་འདུ་བྱེད་ཀྱི་ལས་གཉིས་དང༌། ཇི་ལྟར་འཕེན་
པ་ གསུམ་ པ་ རྣམ་ཤེས་ལ་བག་ཆགས་ བསྐོས་ པའི་ཚུལ་ གྱིས་ དང་།
709



བྱང་ཆུབ་ལོ་མ་དཔེ་ཚོགས། །
གང་འཕེན་པ་བཞི་བ་མིང་གཟུགས་སོགས་བཞི་དང༌། འཕེན་པ་དེ་
དག་གང་གིས་སྒྲུབ་པ་སྲེད་ལེན་གཉིས་དང་། ཇི་ལྟར་སྒྲུབ་པ་བཅུ་
བ་སྲིད་པ་དང་། དེས་གང་མངོན་པར་གྲུབ་པ་བཅུ་གཅིག་པ་སྐྱེ་བ་
དང་། དེའི་ཉེས་དམིགས་བཅུ་གཉིས་པ་རྒ་བའི་རྟེན་འབྲེལ་དེ་དོན་
བདུན་ དུ་ བསྡུས་ ནས་ གསུངས་ པ་ ཡིན་ ཏེ། དབྱིག་ གཉེན་ གྱིས།
གང་གིས་འཕེན་དང་ཇི་ལྟར་འཕེན། །གང་དེ་སྒྲུབ་བྱེད་དེ་ལ་་་་་་
ཡང་། ། ཞེས་སོགས་བྱུང་ངོ༌། ། ས་ལུ་ལྗང་བའི་མདོ་ལས། ལས་
གཉིས་ཞིང་དང་རྒྱུ་དུས་ཀྱི་གསུམ་པ་གསུམ་རྣམ་ཤེས་ས་བོན་དང༌།
སྲེད་ལེན་གཉིས་ བརླན་དང་། མ་ རིག་ པ་ འདེབས་ པ་ བོ་ དང་།
འཕངས་འབྲས་རྣམས་མྱུ་གུ་དང་སྦྱར་ནས།། ཞིང་འདེབས་པ་ལྟ་
བའི་ཡན་ལག་དང་ས་བོན་ལྟ་བུའི་ཡན་ལག་དང་། བརླན་ལྟ་བུའི་
ཡན་ལག་དང་། མྱུ་གུ་ལྟ་བུའི་ཡན་ལག་དང་བཞིར་བསྡུས་ནས་
སོ། །ས་ལུ་ལྗང་བའི་མདོ་ལས་མིག་ཤེས་དང་གཟུགས་དང་ཟླ་བ་དང་
མེའི་རང་བཞིན་བཞི་གསུངས་པ་ཀ་མ་ཤཱི་ལས། མཐོང་ཆོས་མྱོང་
འགྱུར་གྱི་ལས་དང་། སྐྱེས་ནས་མྱོང་འགྱུར་གྱི་ལས་དང་། ལན་
གྲངས་གཞན་ལ་མྱོང་འགྱུར་གྱི་ལས་དང་མ་ངེས་པའི་ལས་བཞི་ལ་
རིམ་པ་བཞིན། ཚེ་འདི་དང་ཉེ་བར་འབྱུང་བ་དང༌། ཚེ་འདི་དང་
རིང་བར་འབྱུང་བ་དང་། རྐྱེན་ལ་ལྟོས་པའི་འབྱུང་བར་ངེས་པའི་
དཔེར་བཀོད་ནས་གསུངས་སོ། །དབུ་མ་རྟེན་འབྲེལ་སྙིང་བོ་ལས།
ཡན་ལག་བཅུ་གཉིས་ཉོན་མོངས་པའི་ཀུན་ནས་ཉོན་མོངས་པའི་ལམ།
710



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ལས་ཀྱིས་ཀུན་ནས་ཉོན་མོངས་པའི་ལམ། སྡུག་བསྔལ་གྱི་ཀུན་ནས་
ཉོན་མོངས་པའི་ལམ་གསུམ་དུ་བསྡུས་ནས་སྲེད་ལེན་ཐོག་མའི་མ་རིག་
པ་གསུམ་ལས་གཉིས་པ་འདུ་བྱེད་ཀྱི་ལས་བཅུ་བ་སྲིད་པ་གཉིས་་་་
འབྱུང་། གཉིས་པོ་དེ་ལས་ འཕངས་ འབྲས་ ཕྱེད་བདུན་འབྱུང་།
བདུན་པོ་དེ་ལས་ཀྱང་སྲེད་ལེན་ཐོག་མའི་མ་རིག་པ་གསུམ་འབྱུང་
བས་ལས་དང་ཉོན་མོངས་པའི་དབང་གིས་ཟོ་འཁྱུད་ཀྱི་འཁོར་ལོ་གོ་
རིམ་མ་ངེས་པར་ཁམས་གསུམ་འཁོར་བའི་གནས་སུ་འཁྱམས་ཚུལ་
གསུངས་སོ། །ཡན་ལག་སྔ་མ་སྔ་མས་ཡན་ལག་ཕྱི་མ་ཕྱི་མའི་རྐྱེན་བཞི་
བྱེད་ཚུལ་རྟེན་འབྲེལ་ཆེན་མོ་དང་རྟེན་འབྲེལ་རྩོམ་འཕྲོའི་སྤྱིར་བསྟན་
+། ། ། །དགེ་ལེགས་འཕེལ་གྱུར་གཅིག།
711



་་བྱང་ཆུབ་ལོ་མ་དཔེ་ཚོགས།
འཇམ་པའི་དབྱངས་བསྟན་པའི་སྒྲོན་མེའི་མཛོད་ཀྱི་བསྡུས་
དོན་གྱི་འགྲེལ་བ་རྩོམ་འཕྲོ་བཞུགས་སོ། །
དགེ་བའི་བཤེས་གཉེན་ཆེན་པོ་རྔ་བ་སྦྱིན་པ་ཚང་གིས་མཛད།
སྙིགས་དུས་འགྲོ་ལ་ལྷག་པར་ཐུགས་བརྩེ་བས། །ལུང་རྟོགས་
ཡོན་ཏན་བྱེ་བའི་གཏེར་མངའ་བ། །བཀའ་པོད་རྣམ་ལྔའི་གཞུང་
དོན་འབྱེད་པ་ལ། ། ཟླ་བྲལ་བཤེས་གཉེན་ཚོགས་རྣམས་སྙིང་ནས་
འདུད། །ཆོས་མངོན་བསྟན་པ་ཕྱོགས་བཅུར་རྒྱས་པའི་ཕྱིར། །ཆོས་
མངོན་རྒྱ་མཚོར་འཇུག་པའི་གྲུ་གཟིངས་མཆོག། བདག་བློའི་སྤྱོད་ཡུལ་
མིན་ཡང་ཐོས་སོགས་ཀྱིས། །བག་ཆགས་འཇོག་ཕྱིར་ཅུང་ཟད་འབྱེད་
ལ་སྤྲོ། །
དེ་ཡང་རྒྱལ་བའི་བསྟན་པ་རིན་པོ་ཆེ་འཛིན་སྐྱོང་སྤེལ་བ་ལ་
འགྲན་པའི་ཟླ་ཐམས་ཅད་དང་བྲལ་བའི་འཇམ་དབྱངས་བླ་མ་བསྟན་
པའི་སྒྲོན་མེ་དཔལ་བཟང་བོ་དེ་ཉིད་ཀྱིས་མཛད་པའི་མཛོད་ཀྱི་བསྡུས་
དོན་གྱི་དོན་འཆད་པ་ལ་གསུམ། འཇུག་པའི་ཡན་ལག་མཆོད་པར་
བརྗོད་པ། ཚིག་དོན་རྒྱས་པར་བཤད་པ། མཇུག་གི་དོན་ནོ། །
དང་བོ་ནི། བསོད་ནམས་དང་ཡེ་ཤེས་ཀྱི་ཚོགས་གཉིས་རིན་པོ་ཆེ་
712



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གྲངས་མེད་གསུམ་དུ་བསགས་པ་ལས་ལེགས་པར་གྲུབ་པའི་སྐུ་དང་།
གསུང་དབྱངས་ཡན་ལག་དྲུག་ཅུའི་སྒོ་ནས་སྐྱེ་དགུ་མ་ལུས་པ་ཚིམ་
པར་མཛད་པའི་གསུང་དང༌། སྒྲིབ་པ་མཐའ་དག་དང་བྲལ་བའི་
ཏིང་ངེ་འཛིན་འབུམ་གྱིས་བཀྲ་བའི་ཐུགས་ཏེ། དེ་ལྟ་བུའི་སྐུ་གསུང་
ཐུགས་ཀྱི་སྒོ་ནས་འགྲོ་བ་རྣམས་འདྲེན་པར་མཛད་པའི་མཉམ་མེད་
ཤཱཀྱ་སེངྒེར་སྒོ་གསུམ་གུས་པས་འདུད་ཅེས་པའོ། །འདི་མཐའ་དཔྱོད་
དུ་ཚིག་རིང་དུ་ཡོད་པ་ཚིག་ཐུང་དུ་བྱས་པར་ཡོངས་འཛིན་རིན་པོ་ཆེ་
ཀིརྟིའི་མཚན་ཅན་གྱིས་གསུངས་སོ། །
གཉིས་པ་ཚིག་དོན་རྒྱས་པར་བཤད་པ་ལ། ཀླད་ཀྱི་དོན།
གཞུང་གི་དོན། ་ མཇུག་གི་དོན་གསུམ། དང་བོ་ལ། མཚན་
དོན་དང་འགྱུར་ཕྱག་གཉིས། དང་བོ་ནི། ཨ་བྷིའི་ཚིག་གྲོགས་ཀྱི་
དབང་གིས་མངོན་དུ་ཕྱོགས་པ་དང་། སོགས་སྒྲས་བསྡུས་པ་ཡང་
ཡང་དང་ ཟིལ་གནོན་དང་རྟོགས་པའི་དོན་བཞིར་འཇུག་ པ་ལས།
འདིར་ཐོག་མཐའ་གཉིས་སྐབས་སུ་བབས་པས་ཆོས་ལམ་བདེན་དང་
མྱང་འདས་ལ་མངོན་དུ་ཕྱོགས་པའམ་མངོན་དུ་གྱུར་པ་ཅན་ཡིན་པས་
ན་མངོན་པ་དང༌། འདིས་མདོ་སྡེའི་དོན་རྟོགས་པར་འགྱུར་བས་ན་
ཆོས་མངོན་པའོ་ཞེས་མདོ་རྒྱན་འགྲེལ་བ་ལྟར་རོ། །དྷརྨ་སྟེ་ཆོས་ཀྱང་
རྣམ་བཤད་རིགས་པ་ལས། ཆོས་རྣམས་ཐམས་ཅད་དེ་འདྲར་ཤེས་
པར་གྱིས་ཞེས་པ་ཤེས་བྱ་དང་། ཡང་དག་པའི་ལྟ་བ་ནི་ཆོས་ཡིན་ནོ་
ཞེས་པ་ལམ་དང༌། ཆོས་ལ་སྐྱབས་སུ་སོང་བ་ཞེས་པ་མྱང་འདས་
713



བྱང་ཆུབ་ལོ་མ་དཔེ་ཚོགས།
དང་། ཆོས་ཀྱི་སྐྱེ་མཆེད་ཅེས་པ་ཡིད་ཡུལ་དང་། བཙུན་མོའི་
འཁོར་དང་གཞོན་ནུ་རྣམས་དང་ལྷན་ཅིག་ཆོས་སྤྱོད་ཅེས་པ་བསོད་
ནམས་དང་། མཐོང་ཆོས་ཞེས་པ་ཚེ་དང་མཐོ་རིས་ཐོབ་བྱེད་ཀྱི་
ཆོས་བསྒྲུབ་པ་ལ་ཆོས་དང་མཐུན་པའི་བྱ་བ་ཞེས་པ། མཐོ་རིས་
དང་ལུས་ནི་རྒས་པའི་ཆོས་ཅན་ནོ། །ཞེས་པ་འབྱུང་འགྱུར་དང༌།
དགེ་སྦྱོང་གི་ཆོས་བཞི་ཞེས་པ་ལྟ་བུ་ངེས་པ་དང་། ཡུལ་ཆོས་དང་
རིགས་ཆོས་ཞེས་པ་ལྟ་བུ་ཆོས་ལུགས་ཏེ་བཅུ་ལ་འཇུག་པའི་ཕྱིར།
འགྱུར་ཕྱག་གོ་སླ་བས་མ་བསྡུས་སོ། །འདིས་མཚོན་གོ་སླ་བ་རྣམས་མ་
བསྡུས་པ་ཤེས་པར་བྱའོ། །གཉིས་པ་གཞུང་དོན་ལ། བསྟན་བཅོས་
རྩོམ་པ་ལ་འཇུག་པའི་ཡན་ལག གཞུང་དངོས་ཀྱི་དོན་གྱི་དོན་་
གཉིས། དང་བོ་ལ་གསུམ་སྟེ་མཆོད་བརྗོད་དང་མངོན་པའི་དོན་
བཤད་ པ། མངོན་ པ་ བརྩམས་ པའི་ དགོས་ པའོ། ། དང༌ བོ་ ནི།
ཕུན་ཚོགས་གསུམ་གྱིས་སངས་རྒྱས་ལ་བསྟོད་ཚུལ་ཉོན་མོངས་ཅན་
དང་ཉོན་མོངས་ཅན་མ་ཡིན་པའི་མི་ཤེས་པའི་མུན་པ་ས་བོན་དང་
བཅས་པ་གཏན་དུ་སྤངས་པའི་སྤངས་པ་ཕུན་ཚོགས། དེ་ལྟར་་་
སྤངས་པས་ཤེས་བྱ་ཐམས་ཅད་རྟོགས་པའི་རྟོགས་པ་ཕུན་ཚོགས་ཏེ་
རང་གི་དོན་དང༌། སྟོན་པ་སངས་རྒྱས་ཀྱིས་འགྲོ་བ་འཁོར་བའི་
འདམ་ལས་དྲངས་པ་གཞན་གྱི་དོན་དང་། དེ་ལྟར་འདྲེན་ཐབས་
ཆོས་སྟོན་པ་འཕྲིན་ལས་ཕུན་ཚོགས་ཏེ་འདི་ཐབས་དང་། གཉིས་པ་
གཞན་དོན་ཕུན་ཚོགས་ཐབས་བྱུང་དུ་བྱས་ཏེ་སོ་སོར་བཤད་པ་ཁྱད་
714



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པར་དཔྱད་ཚུལ་ཡིན་ནོ། །སངས་རྒྱས་དང་བཅོམ་ལྡན་འདས་ཞེས་
ཚིག་སྔ་ཕྱི་གཉིས་སྨོས་པ་ལ། ཟློས་པའི་སྐྱོན་ཡོད་པ་མིན་ཏེ། ཆེ་
བ་བརྗོད་པའི་ཉེ་བའི་ཚིག་སྨོས་པ་གུས་པ་བསྐྱེད་པའི་ཕྱིར་ཡིན་པའི་
ཕྱིར་དང༌། རྩོད་པ་དེ་ལ་འདུལ་བ་རྣམ་པར་བཤད་པ་སྟེ། གཞི་
འགྲེལ་ལྟར་འདུལ་བའི་རྗེས་འབྲང་གི་མངོན་པ་བ་རྣམས་སངས་རྒྱས་
དང་བཅོམ་ལྡན་འདས་གང་རུང་རེ་སྨོས་མི་རིགས་ཏེ་གསུང་རབ་ནས་
བཤད་པའི་སངས་རྒྱས་ཡིན་ལ། བཅོམ་ལྡན་འདས་མིན་པ་བསེ་རུ་
ལྟ་བུ་དང་། དེར་བཤད་པའི་བཅོམ་ལྡན་འདས་ཡིན་ལ། སངས་
རྒྱས་མ་ཡིན་པ་སྐྱེ་མཐའ་སྟེ་སྲིད་པ་ཐ་མའི་བྱང་ཆུབ་སེམས་དཔའ་
གཉིས་ལ་རིམ་པ་བཞིན་དུ་དེའི་ཐ་སྙད་གདགས་པ་སྟེ་ཐོབ་པའི་ཕྱིར་
མུ་བཞི་བཤད་དོ། །རྩ་བར། མུན་པ་གཏན་བཅོམ་ཞིང་ཞེས་པའི་
མུན་པ་བཅོམ་ཚུལ་ལ་རྣམ་དབྱེ་བསྡུས་པའི་ཚིག་སྡུད་བྱས་པ་རང་
འགྲེལ་ལས། འདིའི་འམ། འདིས་ཞེས་མུན་པ་བཅོམ་པས་མུན་
པ་བཅོམ་པའི་ཞེས་འིའི་མཐའ་ཅན་དུ་བཤད་པ་དྲུག་པའི་འབྲུ་མང་
དང༌། གསུམ་པའི་འབྲུ་མང་གཉིས་དགོས་ཏེ། དྲུག་པའི་འབྲུ་
མང་ཞེས་པ་དྲུག་སྒྲ་བསྡུས་པས་བདག་སྒྲ་ཁོངས་ནས་འདོན་པའི་ཚིག་
སྡུད་ང་། མུན་པ་བཅོམ་པ་ཅན་ལམ་གྱི་ཁྱད་ཆོས་ཡིན་པར་སྟོན་
པས་བདུན་མུན་པ་བཅོམ་པ་ཅན་ཞེས་པའི་དོན་ནོ། །འདིས་ཞེས་
གསུམ་པའི་འབྲུ་མང་ནི་རྣམ་དབྱེ་གསུམ་པའི་བྱེད་ཚིག་བསྡུས་པས།
བྱེད་ཚིག་ཁོངས་ནས་འདོན་པའི་ཚིག་སྡུད་དེ། འདིས་མུན་པ་་་
715



བྱང་ཆུབ་ལོ་མ་དཔེ་ཚོགས།
འཇོམས་པར་བྱེད། ཅེས་པ་ཚིག་ལ་སྦྱར་བ་གཉིས་ཀ་སྦྱར་བ་འགལ་
བ་ མེད་ པར་ མ་ ཟད་ དེ་ གཉིས་ ཀ་ དགོས་ པའོ། ། གང་ སྤེལ་ ལས།
ཉན་ཐོས་དང་རང་སངས་རྒྱས་རྣམས། ཞེས་པ་ནས། ཉོན་མོང་
ཅན་མ་ཡིན་པའི་མི་ཤེས་པ་ཡོད་པ་ཉིད་ཡིན་པ་དེའི་ཕྱིར་ཞེས་པར་
བརྟེན་ནས་སློབ་མ་ཉན་ཐོས་དང་རང་རྒྱལ་གྱི་ཉོན་མོངས་ཅན་མ་
ཡིན་པའི་མུན་པ་མ་སྤངས་པར་བཞེད་པར་མཛོད་ཊཱིཀ་ལས། གང་
སྤེལ་ན་རེ་ཞེས་པ་ནས། མུན་པ་མ་སྤང་བའི་ཕྱིར་རོ། །ཞེས་འཆད་
དོ་ཞེས་བཤད་ཀྱང་མི་འཐད་དེ། སྤངས་པའི་བྱེ་བྲག་གི་རྣམ་པ་
ལྔའོ་ཞེས་ཉན་རང་གི་སྤང་བྱ་རེ་ལྔ་སྤངས་པར་གང་སྤེལ་ལས་་་་་་
གསུངས་པའི་ཕྱིར་རོ། ། ཉན་རང་གི་ཉོན་མོངས་ཅན་དེ་དག་གིས་
རང་གི་ཐོབ་པ་ཆད་པའི་ཚུལ་གྱིས་སྤངས་པ་ཡིན་ཏེ། སྤངས་པ་
དེར་ཡང་སླར་སྐྱེ་མི་རུང་བ་མི་དགོས་སོ། །དེས་ན་སངས་རྒྱས་ཀྱིས་
མུན་པ་གཉིས་གཏན་བཅོམ་པ་ཡིན་ལ། དེ་ལས་གཞན་ཉན་ཐོས་
དང་རང་སངས་རྒྱས་ཀྱིས་ནི་ཤེས་བྱ་ཐམས་ཅད་ཆགས་ཐོགས་མེད་
པར་མཁྱེན་པ་ལ་སྒྲིབ་པའི་ཉོན་མོངས་ཅན་མ་ཡིན་པའི་མུན་པ་དེ་
ཉིད་འདུན་པའི་འདོད་ཆགས་དང་བྲལ་བའི་ཚུལ་གྱིས་སྤངས་པའི་
ཕྱིར་ཏེ། མདོར། ང་ནི་ཆོས་གཅིག་ཡོངས་སུ་མི་ཤེས་ཤིང་། །མ་
སྤངས་སྡུག་བསྔལ་མཐར་བྱེད་མི་སྨྲའོ། །ཞེས་ཉན་རང་དགྲ་བཅོམ་
རྣམས་སྡུག་བསྔལ་མཐར་བྱེད་མ་ཡིན་པའི་སྐྱོན་མེད་པར་གསུངས་
པའི་ཕྱིར། མཛོད་ཊཱིཀ་ལས། མི་ཤེས་པའི་རྒྱུ་བཞི་ལ་སོགས་པ་
716



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཉོན་མོངས་ཅན་མ་ཡིན་པའི་མི་ཤེས་པའི་མུན་པ་ལ་བརྗོད་པ་ཡིན་ཏེ།
ཞེས་རྒྱུ་བཞི་མུན་པར་བཤད་ལ། སངས་རྒྱས་ཀྱི་ཆོས་ཟབ་པ་ཤེས་
བྱ་རིང་བ་དང་། ཡུལ་དང་དུས་ཤིན་ཏུ་རིང་བ་བསྐལ་བའི་རིང་བ་
དང༌། རྣམ་པའི་རབ་དབྱེ་རིང་བ་ཤེས་བྱའི་དབྱེ་བ་མཐའ་དག་པ་
སྟེ། རྒྱུ་དེ་བཞི་ནི་ཡིག་ཆར་སྤང་བྱ་ཙམ་ཡང་མ་ཡིན་པའི་ཕྱིར།
ཞེས་འགལ་སྤོང་བྱེད་རྒྱུའི་དོན་རྒྱུ་མཚན་ལ་བྱས་ནས། རིང་བ་བཞི་
བོ་དེས་མཐུས་ཤེས་བྱ་དེ་དག་ཉན་རང་གི་བློའི་ཡུལ་ལས་འདས་པའི་
ཆ་བཞི་འབྱུང་ལ། ཆ་བཞི་བོ་དེ་ལས་མི་ཤེས་པ་བཞི་འབྱུང་བས།
དེ་ལ་མི་ཤེས་པའི་རྒྱུ་བཞི་ཞེས་བཤད་ནས་དེ་མུན་པར་བཤད་པའི་
འགལ་བ་མང་ངོ༌། །ཡང་ན་བློའི་ཡུལ་ལས་འདས་པའི་ཆ་བཞི་མུན་
པར་འཇོག་པའི་དོན་ཡིན་ཞེས་ཡོངས་འཛིན་རིན་པོ་ཆེས་གསུངས་
སོ། །རྒྱུ་བཞི་བོ་དེ་ཉན་རང་གི་མི་ཤེས་པ་ཁོ་ན་ཡིན་ཏེ། དུས་རིང་
བ་མི་ཤེས་པ་ནི། རྒྱལ་སྲས་མ་ལས། གནས་བརྟན་ཤཱ་རིའི་བུས་
རབ་ཏུ་བྱུང་བར་འདོད་པའི་མི་ཐར་བའི་ཆ་དང་མཐུན་པའི་དགེ་
བའི་རྩ་བ་མ་མཐོང་ནས་བསྐྲད་པ་དང་བཅོམ་ལྡན་འདས་ཀྱིས་དེའི་
ཐར་བའི་ཆ་དང་མཐུན་པར་གཟིགས་ཏེ། ངས་ནི་འདི་ཡི་ཐར་བ་
ཡི། །ས་བོན་ཤིན་ཏུ་ཕྲ་བ་དག། ཚོན་ནམ་རྡོ་ཡི་གསེབ་ན་་་་་་་
གསེར། །བག་ལ་ཞ་པའི་ཚུལ་དུ་གཟིགས། །ཞེས་དེ་སྐད་དུ་མདོ་ལས་
གསུངས་པ་ཤེས་བྱེད་དུ་བྱས་ནས་གསུངས་ལ་རབ་ཏུ་དབྱེ་བ་མཐའ་
ཡས་པ་མི་ཤེས་པ་དེ་དག་ལ་ཡོད་པ་རྒྱལ་སྲས་མ་ལས་འདི་ལྟར་སྒྲ་
717



བྱང་ཆུབ་ལོ་མ་དཔེ་ཚོགས།།
གཅན་འཛིན་གྱིས། རྨ་བྱའི་མདོངས་ནི་གཅིག་བུ་ཡི། །རྒྱུ་ཡི་དབྱེ་
བ་སྣ་ཚོགས་པ། །ཀུན་མཁྱེན་མིན་པས་ཤེས་བྱ་མིན། །དེ་མཁྱེན་པས་
ན་ཀུན་མཁྱེན་སྟོབས། ། ཞེས་གསུངས་སོ། །ཞེས་རྒྱལ་སྲས་མ་ལས་
གསུངས་པ་འདི་བཏུས་སོ། །འདིས་མཚོན་གོང་འོག་ཀུན་ ཏུ་ གང་
ལས་བཏུས་པའི་ཁུངས་དང་བཅས་པ་འགོད་དགོས་མོད་ཚིག་མང་དུ་
དོགས་སོ། །གཏན་དུ་ཞེས་པས་ཉན་རང་གི་སྤངས་པ་དང་ཁྱད་པར་
ཕྱེ་ཞིང་རྐང་བ་དང་པོས་རྟོགས་པ་ཕུན་ཚོགས་ཤུགས་ལ་བསྟན་ཏོ། །
དྲངས་མཛད་པ་ཞེས་པས་དངོས་བསྟན་གྱི་དྲང་བྱ་ལ་ལམ་ཞུགས་
དགོས་ཏེ། ཐར་བའི་ཆ་དང་མཐུན་པའི་དགེ་བའི་རྩ་བ་ཡོངས་སུ་
སྨིན་པའོ་ཞེས་གང་སྤེལ་ལས་གསུང་བའི་ཕྱིར། རྒྱུད་བླ་དར་ཊིཀ་
ལས་འཁོར་བའི་ཉེས་དམིགས་དང་ཐར་བའི་ཕན་ཡོན་ཐོས་པ་ཞེས་པ་
ནས་ཐར་བ་ཆ་མཐུན་གྱི་དགེ་བའི་རྩ་བ་ཡོད་པར་ཤེས་པར་བྱའོ། །
ཞེས་ལམ་མ་ཞུགས་ལ་ཐར་ཆའི་ས་བོན་འཇོག་པའི་དགེ་རྩ་ཁྱད་པར་
བ་ལ་བྱའོ། ། གཉིས་པ་མངོན་པ་མཛོད་ཀྱི་དོན་བཤད་པ་ལ།
མངོན་ པའི་ དོན་ བཤད་ པ། མཛོད་ ཀྱི་ དོན་ བཤད་ པ་ གཉིས།
དང་པོ་ལ་དོན་དམ་པའི་མངོན་པ་བཤད་པ། བརྡར་བཏགས་པའི་
མངོན་པ་བཤད་པ་གཉིས། དང་པོ་ནི་མཐོང་སྒོམ་མི་སློབ་ལམ་གྱི་
བསྡུས་པའི་ཟག་མེད་ཀྱི་ཤེས་རབ་གཙོ་བོར་གྱུར་བའི་ཟག་མེད་ཀྱི་
ཕུང་བོ་དོན་དམ་པའི་མངོན་པའོ། །ཆོས་མངོན་ཤེས་རབ་ཞེས་ཤེས་
རབ་གཙོ་བོར་སྨོས་པ་གཙོ་འཁོར་དུ་འཇོག་ཚེ་སེམས་གཙོ་བོ་ཡིན་
718



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།།
ཀྱང་དེ་ལས་གཞན་ཆོས་རབ་ཏུ་འབྱེད་པའི་དུས་ལ་ཤེས་རབ་གཙོ་
བའི་ཕྱིར་རོ། །ཟག་མེད་ཀྱི་མངོན་པ་རྗེས་འབྲང་དང་བཅས་པའི་
ཡིན་པ་མེད་དོ། །གཟིགས་མེད་དང་བོ་གསུམ་ལ་བརྟེན་ན་ནི་ཕུང་བོ་
བཞི་བ་སྟེ་ཞེས་མཆིམས་མཛོད་ལས་གསུངས་ཀྱང་དེ་ནའང་ཟག་མེད་
ཀྱི་ སྡོམ་ པ་ ལྡན་ ཡང་གཟུགས་མེད་ཀྱི་ ས་དེའི་ སས་ བསྡུས་ མིན་ལ།
ཟག་མེད་གང་དུ་སྐྱེས་པའི་ཡིན་ཞེས་གསུངས་པས། ཟག་མེད་ཀྱི་
སྡོམ་པའི་རྟེན་གྱི་འབྱུང་བ་རྒྱུར་བྱས་པའི་ཟག་མེད་ཀྱི་སྡོམ་པ་ལྡན་པ་
ཆོས་ཤེས་ལྡན་པས་འགྲུབ་ལ་དེ་སློབ་མི་སློབ་རྒྱུད་གཅིག་ཐ་དད་གང་
གི་རྒྱུད་ཀྱི་དེ་ལྡན་མི་ལྡན་གྱི་སྟེང་ནས་དཔྱད་པར་བྱའོ། །དོན་དམ་
པའི་མངོན་པ་འདི་ལ་སྤོང་སྡོམ་ཡོད་མོད་ཀྱི། སོ་ཐར་གྱི་སྡོམ་པ་
དང་འགལ་ཏེ། དེ་ནི་སེམས་ཀྱི་རྗེས་འབྲང་ཡིན་ལ་སོ་ཐར་གྱི་སྡོམ་
པ་དེ་མིན་པའི་ཕྱིར། གཉིས་པ་བརྡར་བཏགས་པའི་མངོན་པ་ནི།
དོན་དམ་པའི་མངོན་པ་དེ་ཐོབ་པར་བྱེད་པའི་ཚོགས་སྦྱོར་སོགས་
བརྡར་བཏགས་པའི་ལམ་མངོན་པ་ཡིན་ལ། མཐོང་ལམ་མངོན་
པར་གྱུར་བའི་ཐོས་བསམ་སྒོམ་གསུམ་ཡོད་པར་ཆོས་མངོན་རིན་ཆེན་
འདྲེན་པའི་ཤིང་རྟའི་ཚིག་ཟིན་ལ་གསུངས་པ་ཡི་གེ་ནོར་བའོ། །
གཉིས་པ་མཛོད་ཀྱི་མཚན་དོན་ནི། བསྟན་བཅོས་འདི་ཆོས་ཅན།
མངོན་པའི་མཛོད་ཅེས་བྱ་སྟེ། སྡེ་བདུན་གྱི་ཚིག་དོན་ཀུན་མ་བསྡུས་
ཀྱང་། དེའི་བརྗོད་དོན་གཅེས་གཅེས་རྣམས་བསྟན་བཅོས་འདིར་
བསྡུས་ནས་བསྟན་པའི་ཕྱིར། མངོན་པ་སྡེ་བདུན་དང་དེ་ཡི་མཛོད་
719



བྱང་ཆུབ་ལོ་མ་དཔེ་ཚོགས།
བསྟན་བཅོས་འདི་ལ་བྱས་ནས་ཚིག་ཕྱི་མ་མཛོད་དུ་གཙོ་བོར་སྟོན་
པའི་ཚིག་སྡུད་བྱས་པོ་སྐྱེས་བུའི་སྡུད་པ། ཡང་ན་མངོན་པ་སྡེ་་་
བདུན་ཆོས་ཅན། ཁྱོད་ལ་མངོན་པ་མཛོད་ཅེས་པ་སྟེ། བསྟན་
བཅོས་འདིའི་ཚིག་དོན་གྱི་མངོན་པ་རྣམས་འབྱུང་བའི་གནས་ཡིན་
པའི་ཕྱིར་ཞེས་དངོས་སུ་བསྟན་ཀྱང་། ཁོངས་ནས་སྡེ་བདུན་དེ་ལ་
མཛོད་ཅེས་སྟོན་པའི་འབྲུ་མང་གི་སྡུད་པ་གཉིས་བྱས་ན་གང་སྤེལ་
ལས་གོང་མ་ནི་དྲུག་པའི་དེའི་སྐྱེས་བུའོ། །འོག་མ་ནི་འབྲུ་མང་བོ་བའོ་
ཞེས་པའི་དགོངས་པའོ། །གསུམ་པ་མངོན་པ་རྩོམ་པའི་དགོས་པ་ནི།
འགྲོ་བ་རྣམས་དྲངས་པའི་ཕྱིར་སྡེ་བདུན་ནི་དང་བོར་སྟོན་པས་ཇི་
ལྟར་གསུངས་པ་བཞིན་དུ་ཀ་ཏའི་བུ་ལ་སོགས་པ་རྣམས་ཀྱིས་བསྡུས་
པར་དབྱིག་གཉེན་བདག་གིས་ཀྱང་བཤད་པར་བྱ་ཡི། དགྲ་བཅོམ་
དེ་དག་གིས་རང་འགའ་བ་རྩོམ་པ་ཁོ་ན་ལ་སྦྱར་ན་ལྷག་སྟེ་གོང་དུ་དེ་
བས་དེའི་ཕྱིར་འདི་ནི་སྟོན་པས་གསུངས་ཞེས་དང་འདིར་དེ་དོན་དུ་
ཡང་དག་ཆུད་ཕྱིར་རམ་ཞེས་སོགས་མངོན་པ་གསུངས་པའི་དགོས་པ་
དང་། མཛོད་ཀྱི་མཚན་དོན་བཤད་པ་དང་། འོག་ཏུ་བདག་གིས་
མངོན་པའི་ཆོས་འདི་ཕལ་ཆེར་ནི། །ཁ་ཆེ་བྱེ་བྲག་སྨྲ་བའི་ཚུལ་གྲུབ་
བཤད། །ཅེས་གཞུང་འདི་ཁ་ཆེ་བྱེ་སྨྲ་དང་མཐུན་པར་གསུངས་ཞེས་
པ་སོགས་འབྲེལ་མེད་དུ་འགྱུར། ཡེ་ཤེས་ལ་འཇུག་པ་གཙོ་བོ་སྟེ་དེ་
དག་ལས་ནམ་མཁའ་སྣང་མུན་སོགས་སུ་བཤད་ཀྱང་། དེ་བྱེ་སྨྲས་
བཀར་འདོད་པ་ལ་མ་རངས་པས་ནི་ལོ་ཞེས་པའི་ཚིག་སྦྱར་བ་ཁ་ཅིག་
720



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གིས་སྡེ་བདུན་ལ་མ་རངས་པའི་ཚིག་ཡིན་གསུངས། འོན་ཀྱང་དེ་
ལྟར་ན་ལོ་ཞེས་པས་སྡེ་བདུན་གྱི་བརྗོད་དོན་བཀག་པས་དེ་ཡང་་་་
བཀག་པར་འགྱུར་རོ། ། དེ་ལྟར་ཁས་ལེན་མི་མཐུན་པ་མང་མོད་་་
སྐབས་འདིར་སློབ་དཔོན་བྱེ་སྨྲ་ཡིན་པས་སྡེ་བདུན་གྱི་བརྗོད་དོན་ལ་
མ་རངས་པའི་ཚིག་མི་འདོད་དོ། ། སྡེ་བདུན་གྱི་བྱེད་པོ་དགྲ་བཅོམ་
ཡང་མིན་པར་དེའི་མིང་ཅན་གྱི་སོ་སྐྱེས་ཀྱིས་བརྩམས་པར་དཔེ་སྟོན་
པ་ཁ་ཅིག་གིས་འདོད་དོ། ། སྡེ་བདུན་ལ་མ་རངས་པའི་ཚིག་མིན་་
གསུངས་ཞེས་ཁས་ལེན་གྱི་རྒྱུན་ཡང་ཡོད། འོ་ན་མཛོད་རང་ལུགས་
ཇི་ལྟར་འཇོག་ཅེ་ན། རང་འགྲེལ་ལ་ཁྱབ་པ་མེད་ཀྱང་རྩ་བ་རང་དུ་
ལོ་གྲགས་ཟེར་གསུམ་གང་རུང་སྦྱར་བ་རྣམས་ཕལ་ཆེར་ཁས་མི་ལེན་
ལ་གཞན་རྣམས་ཁ་ཆེ་བ་ལྟར་འདོད་པ་དེའི་དོན་ཡིན་ཞེས་ཡོངས་
འཛིན་རིན་པོ་ཆེས་གསུངས། །དེ་དག་གི་སྐབས་ཀྱི་མཐའ་ཅུང་ཟད་
དཔྱད་ན། འདུལ་བ་རྣམ་པར་བཤད་པ་དག་གི་ལུགས་ལ་རང་རྒྱལ་
དགྲ་བཅོམ་པ་གསུང་རབ་ནས་བཤད་པའི་སངས་རྒྱས་དང་སེམས་
ཅན་གཉིས་ཀ་ཡིན་མིན། དེ་ནས་བཤད་པའི་སངས་རྒྱས་དང་རང་
རྒྱལ་གཉིས་ཀ་ཡིན་མིན་སོགས་དཔྱད་རྒྱུ་ཅུང་ཟད་ཡོད། མུ་བཞི་
བཤད་པ་མཛོད་རང་ལུགས་མིན་པར་ཡིག་ཆར་འདི་དག་ལ་ཞིབ་ཆ་
གྱིས་ཞེས་པའི་དོན་ནོ། །འདི་ལ་ཞིབ་ཆ་འབྱེད་ཚུལ་མང་བོ་ཞིག་ཡོད་
ཀྱང་ཨ་ཁུ་ཚང་གི་མཛོད་དུ་གསལ་བས་འདིར་མ་བྲིས། རྒྱལ་སྲས་
མ་ལས། དེ་དག་གིས་མི་ཤེས་པ་ཁོ་ན་ཡིན་ཏེ་ཞེས་རྒྱུ་བཞི་ཉན་རང་
721



་་ བྱང་ཆུབ་ལོ་མ་དཔེ་ཚོགས།
གིས་མ་རྟོགས་པ་ཁོ་ན་ཡིན་ན་སངས་རྒྱས་ཀྱི་ཟག་མེད་ཀྱི་ཚུལ་ཁྲིམས་
ཀྱི་ ཕུང་ བོ་ ཆོས་ ཅན། དེར་ ཐལ། དེའི་ ཕྱིར། འདོད་ ན།
དེས་སངས་རྒྱས་ཀྱི་སོ་ཐར་གྱི་ཚུལ་ཁྲིསམ་ཀྱང་མ་རྟོགས་པར་ཐལ།
འདོད་པའི་ཕྱིར། འདོད་ན། དེ་དགེ་སློང་ཡིན་པར་མ་རྟོགས་
པར་ཐལ་ལོ། །དེ་བཞིན་དུ་ཡུལ་དང་དུས་ཀྱི་རིང་བ་གཉིས་ཀྱང་ཉན་
ཐོས་ཀྱིས་རྟོགས་པར་ཐལ། ། དེ་དག་དང་དུས་མཉམ་པའི་ཉན་ཐོས་
ཀྱིས་རྟོགས་པའི་ཕྱིར། མཆིམས་མཛོད་ལས། ཉོན་མོངས་ཅན་
མ་ཡིན་པ་དགེ་བ་ཟག་བཅས་དང་མ་སྒྲིབ་ལུང་མ་བསྟན་གྱི་བྱེ་བྲག་
འོག་ནས་འབྱུང་བའི་མི་ཤེས་པའི་རྒྱུ་བཞི་ལྟ་བུ་ཡིན་ཏེ་ཞེས་པའི་མི་
ཤེས་པའི་མུན་པ་ལ་བྱིང་བ་ཕྲ་མོའི་ངོ་བོར་གྱུར་བའི་དགེ་བ་དང་།
ཤཱ་རིའི་བུའི་རྒྱུད་ཀྱི་སངས་རྒྱས་ཀྱི་ཆོས་ཟབ་པ་ཟག་མེད་ཀྱི་ཕུང་བོ་
སོགས་ལ་རང་གི་ནུས་ཚད་ཀྱིས་དཔྱད་ཀྱང་མཐའ་མ་རྙེད་པའི་དགེ་
སེམས་ལྟ་བུ་འཇོག་གམ་འཇོག་ན་དེ་བྱང་སེམས་ཀྱི་རྒྱུད་ལ་ཡོད་དམ་
མེད་ཡོད་ན་དེ་ལ་འདོད་གཟུགས་ཀྱི་སྦྱོར་བྱུང་དགེ་བ་ཡོད་དམ་མེད་
ཡོད་ན་སངས་རྒྱས་འཕགས་པའི་རྒྱུད་ལ་ཡོད་པར་ཐལ། འདོད་
པའི་ཕྱིར། མ་ཁྱབ་ན། སངས་རྒྱས་པའི་ཚེ་དེའི་གཏོང་རྒྱུ་བྱུང༌
བར་ཐལ། འདོད་པའི་ཕྱིར། འདོད་མི་ནུས་ཏེ། དེའི་གཏོང་
རྒྱུ་གང་ཡང་མ་བྱུང་བའི་ཕྱིར། དེ་བྱང་སེམས་རྒྱུད་ལ་མེད་ཟེར་ན།
ཡོད་པར་ཐལ། བྱང་སེམས་ཀྱི་རྒྱུད་ལ་རྒྱུ་བཞི་མི་ཤེས་པའི་་་་་
འབྱུང་བའི་ཕྱིར། དེར་ཐལ། རྒྱུ་བཞི་མ་ལུས་པ་མཁྱེན་པ་སྟོབས་
722



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སུ་འཇོག་དགོས་པའི་ཕྱིར་ཏེ། དེ་མཁྱེན་པས་ཀུན་མཁྱེན་སྟོབས་
ཞེས་སོ། །ཡང་མི་ཤེས་པའི་མུན་པར་གྱུར་བའི་མ་སྒྲིབ་ལུང་མ་བསྟན་
གྱི་སེམས་ཡོད་ན་འདོད་པའི་སས་བསྡུས་ཡོད་པར་ཐལ། འདོད་
པའི་ཕྱིར། འདོད་ན། འདོད་པའི་མ་སྒྲིབ་སེམས་བཞི་གང་རུང་
ཡོད་པར་ཐལ། འདོད་པའི་ཕྱིར། མ་ཁྱབ་ན་འདོད་པའི་མ་སྒྲིབ་
སེམས་ལ་རྫས་སྤྱི་ཆོད་ན། མ་སྒྲིབ་སེམས་བཞི་གང་རུང་གིས་མ་
ཁྱབ་པར་ཐལ་ལོ། །ཡང་དེ་འདྲའི་འདོད་པའི་མ་སྒྲིབ་སེམས་ལ་གང་
འཇོག གོང་གི་རིགས་པ་ལྟར་དེས་རྒྱུ་བཞི་སོགས་ལ་རང་གི་ནུས་
ཚད་ཀྱིས་ཅི་ཙམ་དཔྱད་ཀྱང་མཐའ་མ་རྙེད་བའི་མ་སྒྲིབ་སེམས་ལྟ་བུ་
འཇོག་ཟེར་ན། འོ་ན་དེ་བྱང་ སེམས་ཀྱི་རྒྱུད་ལ་ཡོད་པར་ཐལ།
འདོད་པའི་ཕྱིར། འདོད་ན། སངས་རྒྱས་ལ་ཡོད་མེད། དེའི་
གཏོང་རྒྱུ་བྱུང་མ་བྱུང་སྔར་དང་འདྲ། ཡང་དེ་འདྲའི་མ་སྒྲིབ་སེམས་
ཉན་རང་དགྲ་བཅོམ་ཐོབ་མ་ཐག་པ་ལ་ལྡན་པར་ཐལ། དེའི་དེ་
ཐོབ་པ་ཆད་པའི་ཚུལ་གྱིས་མ་སྤང་བའི་ཕྱིར་ཏེ་ཡིག་ཆར་མུན་པ་སོ་
སོར་བརྟག་འགོག་གིས་སྤངས་པ་སངས་རྒྱས་ཁོ་ནར་བཤད་ཅེས་པའི་
དོན་ཡོད་པའི་ཕྱིར། །འདོད་ན། དེ་ལ་དེའི་ཐོབ་པ་ལྡན་པར་ཐལ།
དེས་ཐོབ་པ་ཆད་པའི་ཚུལ་གྱིས་མ་སྤང་བའི་ཕྱིར། འདོད་ན། དེ་
མི་ལྡན་པར་ཐལ། ཐོབ་པ་སྔར་སྐྱེས་མི་ལྡན་ཕྱི་སྐྱེས་མི་ལྡན་པའི་
ཕྱིར། རྟགས་རེ་རེ་ནས་གྲུབ་སྟེ། རྩ་བར། ལུང་བསྟན་མི་ཐོབ་
ལྷན་ཅིག་སྐྱེ་ཞེས་སོ། ། ཡང་བརྡར་བཏགས་ པའི་ལམ་མངོན་པར་
723



བྱང་ཆུབ་ལོ་མ་དཔེ་ཚོགས། །
གྱུར་བའི་ཐོས་བསམ་སྒོམ་གསུམ་གྱི་ཤེས་རབ་ལ་ཡིག་ཆར། འདོད་
པའི་སས་བསྡུས་ཀྱིས་ཐོས་བསམ་གྱི་ཤེས་རབ་ཡོད་ལ། སྒོམ་བྱུང་གི་
དེ་མེད། གཟུགས་ཁམས་ན་ཐོས་བསམ་གཉིས་ཡོད་ཀྱང་སས་་་་
བསྡུས་ཀྱི་དེ་གཉིས་མེད་ལ་སྒོམ་བྱུང་ཡོད། གཟུགས་མེད་ན་ཐོས་
བྱུང་དང་བསམ་བྱུང་མེད་ལ་སྒོམ་བྱུང་ཡོད་པའི་ཕྱིར་ཞེས་གསུངས་
པས། གཟུགས་ཀྱི་ཐོས་བསམ་དེ་གཉིས་ཆོས་ཅན། འདོད་པའི་
སས་བསྡུས་ཡིན་པར་ཐལ། གཟུགས་ཀྱི་སས་བསྡུས་མིན་ཚུལ་ཡོད་
པའི་ཕྱིར། འདོད་མི་ནུས་ཏེ། གཟུགས་སུ་སྐྱེས་པའི་སྟོབས་ཀྱིས་
བཏང་པའི་ཕྱིར་ཏེ་རྩ་བར། འདོད་གཏོགས་དགེ་བ་གཟུགས་མིན་
ནི། །རྩ་ཆད་གོང་དུ་སྐྱེས་པ་ལས། །ཞེས་གསུངས་པའི་ཕྱིར་ཟེར་ན།
རང་འགྲེལ་ལས། གཟུགས་ཀྱི་ཁམས་ན་གསུམ་སྟེ། ཐོས་པ་དང༌
སྒོམ་པ་ལས་བྱུང་བ་དང་སྐྱེས་ནས་ཐོབ་པ་རྣམས་སོ། །བསམ་པ་ལས་
བྱུང་བ་ནི་ཡོད་དེ་ཞེས་པ་མངོན་པའི་ལུགས་ལ་སོ་སྐྱེས་ཀྱི་དབང་དུ་
བྱས་པར་ཕར་ཕྱིན་རྟོག་གེ་སྣང་བ་ལས་གསུངས་པས་དེ་ལྟར་ན་་་་
འཕགས་རྒྱུད་ལ་ཡོད་དགོས་པའི་ཕྱིར། ། དེས་ན་སྦྱོར་བྱུང་མེད་ཀྱང་
སྐྱེས་ཐོབ་ཀྱི་ཐོས་བསམ་སྒོམ་གསུམ་ཡོད་ཅེ་ན་རྗེའི་བསམ་གཟུགས་
ཟིན་བྲིས་ལས་ཉེར་བསྡོགས་བརྒྱད་པོ་དེ་འདོད་པའི་རྟེན་ལ་སྒོམ་ན་
ཡིད་ བྱེད་ དང༌ པོ་ ལ་ ཐོས་ བསམ་ འདྲེས་ མར་ སྒོམ་ པ་ ཡོད་ ལ།
གཟུགས་ཀྱི་རྟེན་ལ་སྒོམ་ན་བསམ་བྱུང་མེད། གཟུགས་མེད་ཀྱི་རྟེན་
ལ་ཐོས་བྱུང་ཡང་མེད་ཅིང་སྐྱེས་ཐོབ་ཡིན་ཞེས་པའི་དགོངས་པར་
724



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འགྲོའམ་དཔྱད། དེ་ཡང་མི་འཐད་པར་ཐལ། ཤེས་རབ་གསུམ་
ལ་སྦྱོར་བྱུང་དགོས་པར་མཆིམས་མཛོད་ལས་ཤེས་རབ་གསུམ་ནི་སྦྱོར་
བྱུང་ཡིན་པས་ཞེས་གསུངས་པའི་ཕྱིར་ཟེར་ན། མ་ཁྱབ་སྟེ། གཙོ་
ཆེ་བ་ལ་དགོངས་པའི་ཕྱིར་ཏེ། བརྡར་བཏགས་པའི་ལམ་མངོན་པ་
ལ་ཐོས་བསམ་སྒོམ་གསུམ་གང་རུང་དགོས་པར་མཚན་ཉིད་ཀྱིས་ཤེས་
ལ། དེ་ལ་སྐྱེས་ཐོབ་ཡོད་པར་འགྲེལ་བ་འགྲེལ་བཤད་དག་ལས་
གསུངས་པའི་ཕྱིར། གཟུགས་མེད་སས་བསྡུས་ཀྱི་ཐོས་བསམ་སྒོམ་
གསུམ་ཡོད་པར་རྒྱལ་སྲས་མ་ལས་ཐོས་པ་དང་བསམ་པ་ལས་བྱུང་བ་
དང་སྐྱེས་ནས་ཐོབ་པ་དང་སྒོམ་པ་ལས་བྱུང་བ་གཟུགས་མེད་པ་ན་
སྤྱོད་པ་ནི་རྗེས་སུ་འབྲང་པའི་གཟུགས་མེད་པའི་ཕྱིར། ཆོས་མངོན་
པ་ཕུང་བོ་བཞི་བ་ཡིན་ནོ་ཞེས་སོ། །
གཉིས་པ་གཞུང་དངོས་ཀྱི་དོན་ལ་ལུས་བཤད་པ། ཡན་ལག་
བཤད་པ་གཉིས། དང་བོ་ལ་ཟག་བཅས་ཟག་མེད་ཀྱི་སྒོ་ནས་མདོར་
བསྟན་པ། དེ་དག་མཚན་ཉིད་སོགས་ཀྱི་སྒོ་ནས་རྒྱས་པར་བཤད་པ་
གཉིས། དང་བོ་ནི་ཕུང་བོ་དང་ཁམས་དང་སྐྱེ་མཆེད་ཀྱི་སྒོ་ནས་མ་
བསྟན་པར་ཟག་བཅས་ཟག་མེད་ཀྱི་སྒོ་ནས་མདོར་བསྟན་པའི་རྒྱུ་
མཚན་ཡོད་དེ། ཕུང་བོས་ཆོས་ ཐམས་ཅད་མ་བསྡུས། ཁམས་
དང་སོགས་སྒྲས་བསྡུས་པ་སྐྱེ་མཆེད་སོགས་ཀྱིས་བསྡུས་ཀྱང་ཀུན་བྱང་
གི་རིམ་པ་མེད་པའི་ཕྱིར་མ་བཤད་ལ་འདིར་དེའི་རིམ་པ་སྟོན་པའི་
ཕྱིར། ཟག་བཅས་སྤང་བྱ་སྔོན་དང་ཟག་མེད་རྗེས་སུ་སྨོས་སོ། །
725



བྱང་ཆུབ་ལོ་མ་དཔེ་ཚོགས།
ཆོས་ཞེས་པས་བདག་དང་བདག་གིར་འཛིན་པ་གཉིས་འགོག་པའི་
ཕྱིར་རོ། །ཟག་བཅས་ལ་དམིགས་པ་དང་མཚུངས་ལྡན་གཉིས་ཀའི་
སྒོ་ནས་ཟག་པ་རྒྱས་པར་འགྱུར་པ་མ་ངེས་ཏེ། དགྲ་བཅོམ་པའི་
མིན། དེ་ ལ་ མཚུངས་ ལྡན་ མེད་ ཀྱང༌ ཟག་ བཅས་ ཡིན་ ཏེ།
གཟུགས་ཅན་བཅུ་དང་རྣམ་ཤེས་དང་པོ་ལྔ་རྣམ་པ་གཅིག་ཏུ་སྒོམ་
སྤང་ཉིད་ཡིན་པའི་ཕྱིར། ཟག་པ་གང་ལ་སྐྱེས་རུང་ཙམ་ཟག་བཅས་
ཀྱི་དོན་མིན་ཏེ། འགོག་ལམ་ལ་དམིགས་པའི་ཟག་པ་ཡང་ཡོད་པའི་
ཕྱིར། ནམ་མཁའ་ལ་དམིགས་པའི་ཆགས་པ་དང་སྡང་བ་མི་སྐྱེ་ཡང་
མེད་པར་འཛིན་པ་སོགས་ལོག་པར་ལྟ་བའི་རྣམ་པ་མང་བོ་ཡོད་པའི་
ཕྱིར། ནམ་མཁའ་ལ་དམིགས་པའི་ཆགས་པ་མེད་དེ། ཡོད་ན་དེ་
སྲིད་པའི་བདག་གིར་བཟུང་བ་ལ་ཕྲ་རྒྱས་གཞན་དག་ཀྱང་འབྱུང་
དགོས་པའི་ཕྱིར་ཏེ། གཤེར་བར་བྱས་པའི་རས་ལ་རྡུལ་ཆགས་པ་
བཞིན་ནོ། ། ཀུན་ བཏུས་ ལྟར་ ཟག་ པའི་ སྒོ་དྲུག་ ཅི་ རིགས་ དང༌།
འབྲེལ་བས་ཟག་བཅས་འཇོག་ཚུལ། ཉོན་མོངས་པ་ཟག་པའི་་་་
བདག་ཉིད་དང་། དེ་དང་མཚུངས་ལྡན་རྣམས་བདག་རྐྱེན་དང་
དམིགས་པ་སོགས་ཀྱི་སྒོ་ནས་ཟག་པ་དང་འབྲེལ་བ་དང་། འཕེན་
བྱེད་ཀྱི་ལས་ནི་སྲེད་ པའི་ ཟག་ པས་འཁོར་བར་བཅིངས་པ་དང་།
གོང་མར་ཡོད་པའི་ཉོན་མོངས་རྣམས་ཟག་པའི་ས་བོན་གྱི་རྗེས་སུ་
འབྲངས་པ་སྟེ། གོང་མར་སྨོས་པ་རྒྱུད་བླ་མ་སོགས་སུ་གོང་མའི་
ཉོན་མོངས་རྣམས་བག་ལ་ཉལ་དུ་གསུངས་པའི་རྒྱུ་མཚན་གྱིས་ཡིན་
726



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ནོ། །ཟག་བཅས་དེ་དག་ཟག་པ་བསྐྱེད་པ་སྟེ་དེ་ལ་དམིགས་ནས་ཟག་
པ་རྒྱས་པར་འགྱུར་བས་ཟག་པ་དང་རྗེས་སུ་མཐུན་པ་དང་། ཟག་
ཟད་ཀྱི་རྒྱུད་ཀྱི་ཉེར་ལེན་གྱི་ཕུང་བོ་ལྔ་ཟག་པའི་རྒྱུ་ལས་བྱུང་བའོ། །
རྟོག་པ་དང་རྟོག་མེད་ཀྱི་སྒོ་ནས་ཟག་བཅས་ཟག་མེད་དུ་འཇོག་ཚུལ་
སྐབས་གཉིས་པར་ཟག་བཅས་ཟག་མེད་ཀྱི་སྒོམ་ལམ་བཤད་པ་ལྟ་བུ་
དང་། ཉོན་མོངས་ཆེད་དུ་སྤོང་བའི་གཉེན་པོ་ཡིན་མིན་གྱི་སྒོ་ནས་
ཟག་བཅས་ཟག་མེད་དུ་འཇོག་ཚུལ་སྐབས་བཞི་བར། གཞི་ཤེས་ཀྱི་
རྣམ་པ་ཟག་མེད་དང་། ལམ་ཤེས་ཀྱི་རྣམ་པ་ཟག་བཅས་སུ་བཤད་
པ་ལྟ་བུ་མང་ངོ་། །འགོག་ལམ་གྱི་ཟག་མེད་ཡུལ་ཅན་དྲུག་པོ་རང་ལ་
དམིགས་པའི་སྒོ་ནས་ཟག་བཅས་ཡིན་ཀྱང་རང་གི་མི་དམིགས་པའི་སྒོ་
ནས་ཟག་མེད་ཡིན་ནོ། །ཟག་བཅས་ཀྱི་ཐོབ་པ་ཟག་བཅས་ཁོ་ན་ཡིན་
པའི་ཕྱིར། དེ་གསུམ་ཟག་མེད་ཡིན་པའི་ཕྱིར་ཞེས་སངས་རྒྱས་ཀྱི་
ཐོབ་པ་ཟག་མེད་དུ་ཡིག་ཆར་གསུངས་པ་དཔྱད། སོ་སྐྱེའི་རྒྱུད་ཀྱི་
བརྟག་འགོག་བརྟགས་མིན་གྱི་འགོག་པ་གཉིས་ཀྱི་ཐོབ་པ་ཟག་བཅས་
ཡིན་ཏེ། སྤང་བྱ་མིན་པའི་རྣམ་གཉིས་འདོད་ཅེས་གནས་གཉིས་
པར་གསུངས་པའི་ཕྱིར། གཉིས་པ་མཚན་ཉིད་སོགས་ཀྱི་སྒོ་ནས་
ཟག་མེད་བཤད་པ་ལ་དབྱེ་བ་དང་སོ་སོར་བཤད་པ་གཉིས། དང་
བོ་ནི། གསུམ་ཡང་སྟེ་ཞེས་པའི་ཡང་སྒྲའི་དོན་ཡོད་དེ་གནས་མ་བུ་
བས་འདུས་མ་བྱས་མྱང་འདས་གཅིག་བུར་སྨྲ་བ་དང༌། བྱེ་བྲག་
པས་རྡུལ་ཕྲ་རབ་སོགས་འདུས་མ་བྱས་མང་བོ་སྨྲ་བ་འགོག་བྱེད་དུ་
727



བྱང་ཆུབ་ལོ་མ་དཔེ་ཚོགས།།
ཡང་སྒྲ་ངེས་པར་བཟུང་བའི་དོན་སྨོས་སོ། །གསུམ་ཞེས་སྨོས་པའི་
དགོས་པ་ཡོད་དེ་ནམ་མཁས་རླུང་རྟེན་པའི་དོན་བྱེད། བརྟག་་་
འགོག་གིས་སྤང་བྱ་སྐྱེ་བ་འགོག་པའི་དོན་བྱེད། བརྟག་མིན་གྱི་
འགོག་པས་མ་འོངས་པ་སྐྱེ་བ་འགོག་པའི་དོན་བྱེད་པས། འདུས་མེ་
བྱས་གཞན་ལས་ཁྱད་པར་དུ་བྱ་བའི་དབང་དུ་བྱས་ནས་འདུས་མ་
བྱས་རྫས་གྲུབ་ལ་གསུམ་དུ་ངེས་པའི་དོན་ནོ། །ནམ་མཁའ་གཟུགས་
སོགས་ལ་གོ་འགོག་པ་མེད་པ་སྟེ་མིན་ལ། རྫུ་འཕྲུལ་དང་ལྡན་པའི་
སེམས་ཀྱི་མཐུས་གཞན་གྱི་འགྲོ་འོང་སོགས་འགོག་སྲིད་པའི་ཕྱིར་་་
སེམས་ནམ་མཁར་ ཐལ་བའི་སྐྱོན་མེད་དོ། ། ཆོས་བྱིན་མའི་མདོར་
འགོག་པ་ནི་འདྲ་བ་མིན་ནོ་ཞེས་གསུངས་པ་འགོག་ནམ་(?)རྫས་ཐ་
དད་པའི་འདྲ་བ་ཡོད་ཀྱང་འདྲ་བའི་རྒྱུ་མེད་པ་ལ་དགོངས་སོ། །རྐྱེན་
མ་ཚང་བའི་འགོག་པ་བརྟག་མིན་ཁོ་ན་མིན་ཏེ་མི་རྟག་པའི་འགོག་པ་
ནི་མཚན་ཉིད་བཞིའི་མི་རྟག་པ་ལ་བྱས་ནས་རང་དུས་དེ་ལས་དུས་
གཉིས་པར་སྐྱེ་བའི་འགོག་པ་དང་རང་གི་དགག་བྱ་མ་འོངས་པའི་
སེམས་སེམས་བྱུང་དུས་ཅུང་ཟད་ཅིག་སྐྱེ་བ་ལ་གེགས་བྱེད་པས་འགོག་
པའི་སྙོམས་འཇུག་དང་སྐྱེ་བའི་བསམ་གཏན་གྱི་འགོག་པ་སྟེ་གསུམ་
བརྟག་མིན་ཡིན་པ་འགོག་པའི་ཕྱིར་སྐྱེ་ལ་གཏན་དུ་གེགས་བྱེད་ཅེས་
སྨོས་སོ། །འགོག་པ་གཞན་སྨོས་པའི་ཕྱིར་བརྟག་མིན་ལས་གཞན་
བརྟག་འགོག་གཅོད་དོ། །བརྟག་འགོག་དེ་དང་བརྟག་མིན་གྱི་འགོག་
པ་སྟེ་འགོག་པ་ལྔ་གསུང་རབ་ལས་བཤད་དོ། །འགོག་པ་གཉིས་ཀྱི་
728



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཐོབ་གཞི་ལ་མུ་བཞི་ཡོད་དེ་ད་ལྟ་བའི་ཟག་བཅས་བརྟག་འགོག་ཐོབ་
པའི་གཞི་ཁོ་ན་ཡིན། མ་འོངས་པ་མི་སྐྱེ་བའི་ཟག་མེད་གཞན་་་་
བརྟག་མིན་གྱི་ཐོབ་གཞི་ཁོ་ན་དང་། གཉིས་ཀ་ཡིན་པ་ལ་རྣམ་པ་
གསུམ་ཡོད་དེ་ཡུལ་གཟུགས་ལས་གཞན་དུ་གཡེང་བའི་དགྲ་བཅོམ་
གྱིས་མ་མཐོང་བར་འགག་འགྱུར་གྱི་གཟུགས་འཛིན་མིག་ཤེས་དང་
ངན་འགྲོའི་སྐྱེས་པ་སྐྱེ་འགྱུར་མ་འོངས་པ་ཕྱིས་མི་སྐྱེ་བར་བྱེད་རྒྱུ་དེ་
གཉིས་རིམ་བཞིན་བརྟག་འགོག་སྔོན་ལ་ཐོབ་ལ་བརྟག་མིན་རྗེས་སུ་
ཐོབ་པའི་གཞི་དང་བརྟག་མིན་སྔོན་ལ་ཐོབ་ལ་བརྟག་འགོག་རྗེས་སུ་
ཐོབ་བའི་གཞི་ཡིན་ཏེ་ངན་འགྲོའི་སྐྱེ་བ་དེ་ལ་གཏན་དུ་གེགས་དང་
བཅས་པའི་ཕྱིར་སྐྱེ་བ་དེ་སུ་ལ་ལྡན་དཔྱད་པར་བྱའོ། །གཅིག་ཆར་
ཐོབ་གཞི་དགྲ་བཅོམ་པའི་འབྲས་བུ་ཐོབ་མ་ཐག་པའི་ཡིད་དེ་དང་ནི་
ཞེས་དགར་ཚིག་སྨོས་པས། དེ་ལས་ཟུར་དུ་རྡོར་ཏིང་གི་ཚེ་སྐྱེ་རུང་
ལ་སྐད་ཅིག་གཉིས་པར་མ་སྐྱེ་བའི་ཆོས་ཅན་དུ་འགྱུར་ངེས་ཀྱི་སྲིད་
རྩེའི་ཟག་བཅས་རྣམས་སོ། ། རྒྱལ་སྲས་མ་ལས་དབང་རྣོན་མཐོང་
ཐོབ་པ་དེ་ཡིས་ཉོན་མོངས་པ་ཆེན་པོའི་གཉེན་པོ་སྐྱེ་བ་ན་ཉོན་མོངས་
པ་ཆེན་པོ་མ་འོངས་པའི་འགོག་པ་གཉིས་ཅིག་ཅར་ཐོབ་པར་གསུངས་
པ་དཔྱད་པར་བྱའོ། ། གཉིས་པ་ ཡན་ ལག་ རྒྱས་ པར་ བཤད་པ་ ལ།
གང་ལ་མཁས་པར་བྱ་བའི་གནས་ངོས་བཟུང་བ། དེ་ལྟར་མཁས་
པར་བྱས་བའི་ཡོན་ཏན་གཉིས། དང་བོ་ལ་མཁས་བྱའི་གནས་དང་
དེ་ཉིད་ངེས་པར་བྱེད་ཚུལ་གཉིས། དང་བོ་ལ་ཡུལ་ཕུང་ཁམས་སྐྱེ་
729



བྱང་ཆུབ་ལོ་མ་དཔེ་ཚོགས།
མཆེད་ཀྱི་རྣམ་གཞག་ཡུལ་ཅན་དབང་བོའི་རབ་དབྱེ་གཉིས། དང་
བོ་ལ་འདུས་བྱས་སྤྱིའི་མཚན་ཉིད་དང་ཆོས་གསུམ་གྱི་རྣམ་གཞག་དང་
ཁམས་ཀྱི་རྣམ་པའི་རབ་དབྱེ་དང་གསུམ། དང་བོ་ལ་མཚན་ཉིད་ཀྱི་
སྒོས་དབྱེ་བ་དང་མིང་གི་གྲངས་གཉིས་དང་། དང་བོ་ནི་འདུས་
བྱས་ལ་རྒྱུ་ཡང་དུ་མ་ཚོགས་དགོས་པའི་ཕྱིར་བྱས་པའི་སྟེང་དུ་འདུས་
པ་བརྣན་པ་ཡིན་ནོ། །འདུས་པ་དང་བྱས་པ་ཞེས་པ་མདོར་བསྟན་
དང་རྒྱས་བཤད་ཀྱི་རིམ་པ་ཡིན་ནོ། །མི་སྐྱེ་བའི་ཆོས་ཅན་རྣམས་ཀྱང་
འདུས་བྱས་དེར་རུང་སྟེ་བཞོ་འགྱུར་གྱི་ལུས་ན་གནས་པ་ལ་ཡང་འོ་
མའི་སྒྲ་འཇུག་པ་བཞིན་ནོ། །གཉིས་པ་ལ་འདུས་བྱས་སྤྱིའི་མིང་གི་
རྣམ་གྲངས་དང་ཟག་བཅས་ཀྱི་མིང་གི་རྣམ་གྲངས་གཉིས། ་ དང་བོ་
ནི་ འདུས་ བྱས་ དེ་ དག་ ཆོས་ ཅན། གཏམ་ གྱི་ གཞི་ ཞེས་ བྱ་ སྟེ།
གཏམ་ནི་ངག་སྟེ་ཚིག་དུ་མ་འདུས་པ་ཡིན་ལ་གཞི་ནི་གཱཏམ་དེ་ཉིད་ཀྱི་
རྒྱུ་ཡིན་བའི་དོན་ནོ། །གཞི་དང་བཅས་པའི་དོན་སྣུས་(?)རྒྱུ་ཙམ་ལ་
བཤད་པ་འདུས་བྱས་ཀྱི་རྣམ་གྲངས་བཤད་པའི་སྐབས་འདིར་རུང་
ཡང་ སྤྱིར་ རུང་ བ་ མིན་ ཏ། གཞི་ ལྔ་ བཤད་ པས་ གནོད་ ཅིང་།
གསུང་རབ་ལས་ངོ་བོ་ཉིད་ཀྱི་གཞི་དང་དམིགས་པ་དང་ཀུན་སྦྱོར་
དང་རྒྱུ་དང་ཡོངས་བཟུང་གི་གཞི་ལྔའང་བཤད་པའི་དང་བོ་གཉིས་ལ་
ཆོས་ཐམས་ཅད་འཇོག་པའི་ཕྱིར། གཉིས་པ་ཟག་བཅས་ཀྱི་མིང་གི་
རྣམ་གྲངས་ནི། ་ལྟ་གནས་ཀྱི་ལ་དོན་ནི་གང་སྤེལ་ལས་དུས་ཀུན་སྟེ་
གསུམ་པོ་ལ་དམིགས་པ་དང་དངོས་པོ་ཐམས་ཅད་ལ་དང་རྣམ་གྲངས་
730



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མེད་པར་དང་མི་གཡོ་བ་སྟེ་བརྟན་པར་དམིགས་པའི་ཡུལ་དེ་ལ་་་་
གནས་ཞེས་བྱ་ལ། དེ་ལྟར་དམིགས་པ་ལྟ་བ་ལ་ཚང་བ་ཡིན་པ་དེའི་
ཕྱིར། ཆགས་པ་དང་སོགས་སྒྲས་བསྡུས་པ་ཁོང་ཁྲོ་ང་རྒྱལ་རྣམས་
ཉོན་མོངས་རང་མཚན་པ་ཡིན་པས་དུས་ཀུན་དང་དངོས་པོ་ཐམས་
ཅད་ལ་དམིགས་པ་མ་ཚང་། མ་རིག་ལ་དེ་ཚང་ཀྱང་རྣམ་གྲངས་
མེད་པར་དམིགས་པ་མ་ཚང་སྟེ་ཞེས་སོ། ། ཆགས་སོགས་དང་་་་་་
མཚུངས་ལྡན་རྣམས་དེ་བཞིན་དུ་འཇུག་པའི་ཕྱིར། ཐེ་ཚོམ་ལ་་་
གཞན་ཚང་ཡང་མི་གཡོ་བ་སྟེ་བརྟན་པར་འཛིན་པ་མ་ཚང་བའི་ཕྱིར།
དེ་དག་གནས་ཞེས་བརྗོད་པ་མིན་ནོ། །གཉིས་པ་ཆོས་གསུམ་གྱི་རྣམ་
གཞག་རྒྱས་པར་བཤད་པ་ལ། ཆོས་གསུམ་སོ་སོའི་རང་བཞིན་དང་
ཆོས་གསུམ་གྱི་ཁྱད་ཆོས་དང་ཆོས་གསུམ་གྱི་གཞན་བསྡུ་ཚུལ་དང་
གསུམ། དང་བོ་ལ་གཟུགས་ཀྱིས་བསྡུས་པའི་ཆོས་གསུམ་བཤད་པ།
གཟུགས་སེམས་གཉིས་ལས་གཞན་པའི་ཆོས་བཤད་པ། སེམས་་་
ཀྱིས་བསྡུས་པའི་ཆོས་བཤད་པ་དང་གསུམ། དང་བོ་ལ་གཟུགས་
ཕུང་གི་རང་བཞིན་བཤད་པ། དེ་ལས་བྱུང་སྟེ་ཁམས་དང་སྐྱེ་མཆེད་
དུ་འཇོག་ཚུལ་གཉིས། དང་བོ་ལ་དོན་ལྔ་བཤད་པ་དང་རྣམ་རིག་
མ་ཡིན་པའི་གཟུགས་བཤད་པ་གཉིས། དང་བོ་ནི། གཟུགས་ཀྱི་
རྩ་བའི་དབྱེ་བའི་དབྱིབས་འདི་ནི་མིག་ཤེས་ཀྱི་གཟུང་བྱའི་དབྱིབས་བྱེ་
བྲག་པ་ཡིན་ལ། ཁ་དོག་བཅུ་གཉིས་དབྱེ་བ་སྤྲིན་ལ་སོགས་པ་དེ་
དག་དང་ཉེ་བར་སོང་བ་ན་མི་སྣང་བས་མེད་དོ་སྙམ་པའི་ལོག་རྟོག་
731



བྱང་ཆུབ་ལོ་མ་དཔེ་ཚོགས།
ཟློག་པའི་དགོས་པའི་དབང་ངོ༌། །ཁ་ཅིག་ལག་པས་རྔ་སྒྲ་ཟིན་མ་ཟིན་
གཉིས་ཀར་འདོད་པ་ཀུན་བཏུས་དང་མཐུན་ཡང་སྐབས་འདིར་སློབ་
དཔོན་གྱིས་བཀག་མོད། འོན་ཀྱང་གླིང་བའི་སྒྲ་ཟིན་པའི་མི་སྟོན་
པའི་སྙན་པར་གསུངས་པ་སྔ་མའི་རྟེན་གྱི་འབྱུང་བ་རྔའི་ཚོགས་པ་
དང༌། ཕྱི་མའི་རྟེན་གྱི་འབྱུང་བ་སྐྱེས་བུའི་རྒྱུད་ལ་འཇོག་པས་་་་
དཔྱད་ཚུལ་དེ་ཡིན་ནོ། །སེམས་ཅན་ལ་སྟོན་པའི་སྒྲ་དང་ངག་གི་རྣམ་
པར་རིག་བྱེད་ཀྱི་སྒྲ་དོན་གཅིག་ཏུ་གསུངས་པ་གཙོ་ཆེ་བ་ལ་དགོངས་
སོ། །མཆིམས་ཊིཀ་ལས་སློབ་དཔོན་ལུགས་ལ་གཟུགས་ཁམས་ན་གྲང་
བ་མེད་པར་གསུངས་ཀྱང་བཀྲེས་སྐོམ་མ་གཏོགས་པ་འབྱུང་འགྱུར་ལྔ་
ཆར་ཡོད་པའི་ཕྱིར། གདགས་པ་ལས་གཟུགས་ན་སྤྱོད་པ་རྣམས་ཀྱི་
གོས་དག་ནི་མི་འཇལ་ལོ་ཞེས་གཟུགས་ཁམས་ཀྱི་གོས་སྲང་གིས་གཞལ་
བ་མེད་པར་གསུངས་པ་སོ་སོ་བ་ལ་དགོངས་སོ། །དཀར་སོགས་བཞི་
མཚན་ཉིད་ཀྱི་དབྱེ་བ། རིང་བ་སོགས་བཅུ་གནས་ཀྱི་དབྱེ་བ་སྟེ།
གཟུགས་ཀྱི་ཁམས་ལ་ཉེར་ལྔ་ཀུན་བཏུས་ལས་གསུངས་སོ། །གཉིས་
པ་རྣམ་རིག་མ་ཡིན་པའི་གཟུགས་ལ་དངོས་དང་ཞར་བྱུང་གཉིས། །
དང་བོ་ནི་རྣམ་རིག་མ་ཡིན་པའི་གཟུགས་གཟུགས་མཚན་ཉིད་པར་
འདོད་པ་བྱེ་སྨྲ་དང་ཐལ་འགྱུར་བ་གཉིས་ལས་མེད་དོ། །རང་ཀུན་
ནས་སློང་བའི་སེམས་གཞན་གྱིས་རིག་བྱེད་མིན་པ་ཡང་ཡིན། རང་
གི་ཐ་སྙད་འཇུག་པ་གཟུགས་གཞན་ལ་རག་ལས་པའི་ཁྱད་པར་བཞི་
ལྡན་གྱི་ཆོས་ཀྱི་སྐྱེ་མཆེད་པའི་གཟུགས་དང་བྱེད་པ་སྟེ་ལས་ཀྱི་གཞི་
732



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མཐུན་ཡིན་པ་དེ་རྣམ་པར་རིག་བྱེད་མིན་པའི་གཟུགས་ཀྱི་དོན་ནོ། །
དེ་ཁྱད་པར་ལྔ་དང་ལྡན་ཏེ། དུས་ཀྱི་ཁྱད་པར་ཉོན་མོངས་ཀྱི་་
གཡེང་བ་དང་སེམས་མེད་པ་སྙོམས་འཇུག་གཉིས་ཀྱི་དུས་ཀྱང་འབྱུང་
བ། ངོ་བོའི་ཁྱད་པར་དགེ་དང་མི་དགེ་གང་རུང་དུ་ངེས་པ། རྒྱུན་
གྱི་ཁྱད་པར་རྒྱུན་ཆགས་རྗེས་སུ་འབྲེལ་བ་སྟེ་ཐོབ་ལ་མ་བཏང་གི་བར་
དུ་རྒྱུན་མ་ཆོད་པར་ལྡན་པའོ། ། རྒྱུ་ཡི་ཁྱད་པར་སྐྱེད་བྱེད་གཞིའི་་
འབྱུང་བ་དང་གནས་བྱེད་རྟེན་གྱི་འབྱུང་བ་གཉིས་རྒྱུར་བྱས་པས་
སོ། །ངོ་བོ་དེ་ཁྱད་པར་གྱིས་མིག་དང་རྒྱུན་གྱི་ཁྱད་པར་གྱིས་རིག་བྱེད་
དང་རྒྱུའི་ཁྱད་པར་གྱིས་ཐོབ་པ་རྣམས་རིམ་པ་བཞིན་གཅོད་དོ། །
ངེས་ཚིག་ཁྱད་པར་རང་གི་ཀུན་སློང་གི་སེམས་གཞན་ལ་རྣམ་པར་
རིག་པར་བྱེད་པ་མིན་པས་ན་རྣམ་རིག་མ་ཡིད་པའི་གཟུགས་ཞེས་
བརྗོད་དོ། །བརྗོད་ཅེས་སློབ་དཔོན་རང་ཉིད་ཀྱིས་གཟུགས་སུ་མི་
འདོད་པར་སྟོན་ནོ། །རྩ་བའི་སྐབས་འདིར་རིག་མིན་གྱི་ཁྱད་པར་
དང་མཚན་ཉིད་བཤད་པ་ལ། སྐྱོན་དྲུག་ཡོད་པར་སློབ་དཔོན་
འདུས་བཟང་གིས་འདི་ལ་མ་ཚང་བསྟན་ + +བྱ་བ་ཁྱད་པར་མ་
བྱས་སོ་ཞེས་གསུངས་ཏེ། རིག་མིན་སྐད་ཅིག་དང་བོ་ནི་རྒྱུན་མིན་
པའི་ཕྱིར་མཚན་ཉིད་མ་ཚང་བའི་སྐྱོན་དང་། རྒྱུན་དེ་ནི་རྫས་སུ་མ་
གྲུབ་པའི་ཕྱིར་རིག་མིན་རྫས་གྲུབ་ཏུ་བསྟན་བཅོས་ལས་བཤད་པར་
འགལ་བའི་ཕྱིར། གཡེང་བ་དང་སེམས་མེད་པ་ཁོ་ནས་རྒྱུད་ཀྱི་དེ་
ཡིན་པས་ན། སེམས་བཅས་མཉམ་བཞག་སྐབས་ཀྱི་རིག་མིན་དེ་
733



བྱང་ཆུབ་ལོ་མ་དཔེ་ཚོགས།
རིག་མིན་ཡིན་པ་ཉམས་པའི་ཕྱིར། རྗེས་འབྲེལ་ཞེས་པས་མ་གཡེང་
བ་དང་སེམས་བཅས་བསྡུས་པ་ཡིན་ན་དགེ་མི་དགེ་རིག་བྱེད་སོགས་
རིག་མིན་དེ་མིན་པ་ཡང་རིག་མིན་དེ་རུ་ཐལ་བའི་ཕྱིར། སེམས་
དང་བཅས་པ་གཡེང་བ་ཞེས་པས་བསྡུས་པའི་ཕྱིར། འགྲེལ་བར་
སེམས་མེད་པའི་ཡང་ཞེས་བྱ་བའི་ཡང་སྒྲ་ ལྷག་གོ། བསྟན་མེད་
ཐོགས་མེད་ཅེས་བྱ་བའི་བར་ལ་སྦྱར་བའི་སྐྱོན་ཡང་འཇུག་པའི་ཕྱིར།
རྩ་ བར་ བཤད་ པའི་ རིག་ མིན་ ལ་ སྐྱོན་ དྲུག་ བཤད་ པ་ དེའི་ ཕྱིར།
འདུས་བཟང་རང་གི་འདོད་པ་ནི། དབྱིག་གཉེན་ཁྱོད་ཀྱིས་རིག་
མིན་ཁྱད་པར་ལྔ་ལྡན་དུ་བྱས་པ་དང་ཡང་མི་འདྲ་བའི་དེ་ཁྱད་པར་
རམ་མཚན་ཉིད་ནི་སེམས་གཡེང་བ་ལའང་ཡོད་པར་མ་ཟད་སེམས་
མེད་པ་ལ་ཡོད་པ་གང་ཞིག ལུང་དུ་བསྟན་པའི་ཐོགས་པ་མེད་པའི་
གཟུགས་དེ་ནི་རིག་བྱེད་མིན་པའི་དོན་དུ་འདོད་དོ་ཞེས་ན་འདུས་
བཟང་གིས་བརྗོད་པའི་སྐྱོན་དེ་དག་ཡོད་པ་མིན་ཏེ། མཚོའི་མགོ་ལ་
སོགས་པ་ཚོགས་པར་མཚོ་རྒྱུན་འཇོག་པ་བཞིན་དུ་རིག་མིན་སྐད་ཅིག་
དང་བོའང་སྐད་ཅིག་གཉིས་བ་སོགས་ཀྱི་རྒྱུན་དང་ལྡན་པ་ཡིན་པའི་
ཕྱིར་སྐྱོན་དང་བོ་མི་འཇུག་གོ། རྒྱུན་ཡང་ཚོགས་པའི་རྒྱུན་སྤྱི་ཙམ་
བཏགས་ཡོད་ཡིན་ཀྱང༌། སྐད་ཅིག་རེ་རེ་ལྔས་གྲུབ་ཡིན་པས་སྐྱོན་
གཉིས་པ་མེད་ཅེས་པའོ། །འདི་མཐའ་དཔྱོད་ལས་ཞིབ་ཆ་གྱིས་ཞེས་
པའི་ཞིབ་ཆ་འབྱེད་ཚུལ་ཡིན། རིག་མིན་རང་གི་ཀུན་སློང་ལས་མ་
གཡེང་བ་དང་སེམས་བཅས་མཉམ་བཞག་པ་གཉིས་ཀ་ལ་ཡོད་པར་
734



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཡང་སྒྲའམ་དང་སྒྲས་བསྡུས་པས་མཉམ་བཞག་པའི་རྒྱུད་ཀྱི་རིག་མིན་
དེ་རིག་མིན་མ་ཡིན་པར་ཐལ་བའི་སྐྱོན་མེད་དོ། །རིག་མིན་གཡེང་མ་
གཡེང་སེམས་གསུམ་ལ་འཇུག་པར་ཡང་སྒྲས་བསྟན་པས་རིག་བྱེད་དེ་
དེར་ཐལ་བའི་སྐྱོན་ལ་དེ་རྣམ་པར་རིག་བྱེད་ནི་སེམས་བཅས་སྐབས་
ཁོ་ནར་འབྱུང་བར་བཤད་པའི་ཕྱིར་སྐྱོན་བཞི་བ་མེད་དོ། །ལྔ་བའི་
ལན་ རྒྱལ་ སྲས་ མ་ ལྟར་ རྩ་ བར་ ཡང་ སྒྲ་ གཅིག་ ཁོ་ ནར་ འབྱུང་ ལ།
འགྲེལ་པར་རིག་མིན་རང་གི་ཀུན་སློང་གི་སེམས་ལ་གནས་པའི་མ་
གཡེང་བ་སེམས་བཅས་ལ་ཡོད་པར་མ་ཟད། རང་གི་ཀུན་སློང་དེ་
ལས་གཞན་པའི་སེམས་བཅས་ལ་ཡང་ཡོད་ལ་སེམས་མེད་པ་ལ་ཡང་
ཡོད་དོ་ཞེས་ཡང་སྒྲ་གཡེང་བ་དང་སེམས་མེད་པའི་གང་ཟག་གཉིས་
ཀ་ལ་སྦྱོར་དགོས་པ་བསྟན་པའི་ཕྱིར་དུ་ཡང་སྒྲ་གཉིས་སྨོས་པས་་་
འགྲེལ་པའི་ཡང་སྒྲ་ལྷག་པའི་སྐྱོན་མེད་དོ། །ཡང་བསམ་གཏན་ཟག་
མེད་ ཀྱི་ སྡོམ་ པ་ གཉིས་ཆོས་ ཅན། རིག་མིན་ མ་ ཡིན་ པར་ ཐལ།
སེམས་བཅས་ཁོ་ནར་འབྱུང་བའི་ཕྱིར། ཁྱབ་སྟེ་རིག་བྱེད་སེམས་
བཅས་ཁོ་ནར་འབྱུང་བར་བཤད་པའི་ཕྱིར། མ་ཁྱབ་ཟེར་ན་རིག་
བྱེད་ ཆོས་ ཅན། རིག་ མིན་ དུ་ ཐལ། མ་ ཁྱབ་ པ་ དེའི་ ཕྱིར།
སེམས་གཡེང་བ་དང་སེམས་མེད་པའི་གང་ཟག་གཉིས་ཀའི་རྒྱུད་ལ་
འཇོག་པའི་ཕྱིར་ཡང་སྒྲ་གཉིས་སྨོས་སོ་རིག་མིན་གྱི་ཁྱད་ཆོས་ཀུན་
མཚན་ཉིད་འཇོག་པའི་སྐབས་འདིར་བརྗོད་པ་ག་ལ་དགོས་ཏེ་མི་
དགོས་པའི་ཕྱིར། ཐོགས་མེད་ཀྱི་ཁྱད་པར་འོག་ ཏུ་ ཐོགས་དང་་་་
735



བྱང་ཆུབ་ལོ་མ་དཔེ་ཚོགས།
བཅས་པ་གཟུགས་ཅན་ཞེས་པའི་སྐབས་སུ་འཆད་པར་འགྱུར་བས་
སྐྱོན་དྲུག་པ་མེད་དོ། །བོད་ཀྱི་ཊིཀ་ཆེན་མཐའ་དཔྱོད་བྱེད་པ་དག་
གིས་གཡེང་དང་སེམས་མེད་པ་ཡི་ཡང་ཞེས་ཟེར་བཞིན་དུ་རྩ་བར་
སེམས་མེད་ཀྱི་སྔོན་དུ་ཡང་སྒྲ་མེད་ཟེར་བ་ནང་འགལ་བ་སྟེ་དང་ཡང་
ཀྱང་འང་དོན་གཅིག་པའི་ཕྱིར། གཉིས་པ་ཞར་བྱུང་འབྱུང་བཞི་
ཆོས་ཅན། ཆེན་པོ་ཞེས་བརྗོད་པའི་རྒྱུ་མཚན་ཡོད་དེ། ཁྱབ་པས་
རྒྱ་ཆེ་པ་དང་རྟེན་པ་གཏོས་པ་ཆེ་པ་དང་གནས་ཐ་གྲུ་ཆེ་པས་དེ་ལྟར་
བརྗོད་པའི་ཕྱིར། འབྱུང་བཞི་གསུང་རབ་ལས་རེག་བྱ་ལ་བཤད་
མོད་ ཀྱི་ ས་ སོགས་ ཁམས་ བཞི་ འཇིག་ རྟེན་ ནས་ སེར་ བོ་ གྲུ་ བཞི།
སོགས་སྒྲས་བསྡུས་པ་མེ་དམར་བོ་གྲུ་གསུམ། ཆུ་སྔོན་པོ་རིང་དུ་
འབབ་པ་ཞེས་འབྱུང་བ་གསུམ་པོ་དེ་ཁ་དོག་དང་དབྱིབས་ལ་བཤད་
ལ། རླུང་ནི་གསུང་རབ་ལས་རླུང་སྔོ་སྐྱ་གཞིའི་དབྱིབས་ཞེས་འབྱུང་
བ་བཞིན་གཡོ་བའི་ཁམས་ཀྱི་རེག་བྱར་བཤད་ལ། སྔར་འབྱུང་བ་
གསུམ་ཁ་དོག་དང་དབྱིབས་ལ་བཤད་པ་བཞིན་དུ་འདི་ཁ་དོག་དང་
དབྱིབས་ལ་བཤད་པ་ཡང་ཡོད་དོ། །བྱེ་སྨྲས་འབྱུང་བཞི་རེ་རེའི་་
ཚོགས་པར་འབྱུང་བཞི་མཚན་ཉིད་པ་བཞག་ཀྱང་། དཔེ་སྟོན་པས་
མཚན་ཉིད་པ་མ་ཡིན་པར་ས་བོན་གྱི་ཚུལ་དུ་འདོད་དོ། །གཉིས་པ་དེ་
ལས་བྱུང་སྟེ་ཁམས་དང་སྐྱེ་མཆེད་དུ་འཇོག་ཚུལ་ནི། ཁམས་ཀྱི་དོན་
ནི་འབྱུང་གནས་ སམ་ རྒྱུ་ཡི་དོན་ཡང་ཡིན་ནོ། །འདིར་དངོས་སུ་་་
བཤད་པའི་མིག་གི་ཁམས་དང་གཟུགས་ཀྱི་ཁམས་དེ་ལ་དེ་ཡིན་པ་
736



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དགོས་སོ། །ཀུན་བཏུས་ལས་མིག་དང་མིག་གི་ཁམས་དེ་ལ་མུ་བཞི་
བཤད་དོ། ། ཚོར་བ་དང་མཚུངས་ལྡན་གྱི་སེམས་དང་སེམས་བྱུང་
རྣམས་ཀྱིས་རང་ཡུལ་མྱོང་ཡང་རང་སྟོབས་ཀྱི་མྱོང་བ་མིན་པས་མྱོང་
བ་ཡིན་མི་དགོས་སོ། །དབང་ཤེས་སུ་གྱུར་བའི་འདུ་ཤེས་རང་ཡུལ་གྱི་
མཚན་མར་སྟེ་ཁྱད་པར་འཛིན་པའི་བློ་ཡིན་ཀྱང་། མཚན་འཛིན་
མིན་ཏེ་མཚན་འཛིན་དེ་ནི་བདག་འཛིན་ཡིན་པའི་ཕྱིར། སྔོན་གྱི་
སྐལ་ལྡན་ཁྱད་པར་ཅན་ལ་སོགས་པས་སེམས་གཅིག་ལས་གཞན་པའི་
སེམས་བྱུང་སོགས་མེད་དེ་སྲིད་པ་འཕོ་བའི་མདོར་+ + དགེ་ཆོས་
ཡོད་པ་མ་ཡིན་ཞེས་གསུངས་པས་སོ། །བཙུན་པ་ར་ཛ་ཤིས་ནི་སེམས་
བྱུང་ལ་ཚོར་བ་དང་འདུ་ཤེས་གཉིས་ཁོ་ནར་འདོད་པ་ཕུང་བོ་ལྔའི་
ནང་དུ་ཚོར་འདུ་གཉིས་སྨོས་ པའི་དོན་མ་ཤེས་པས་ནོངས་སོ། །
བཙུན་པ་ཀུ་མ་ར་ཛ་སེམས་བྱུང་ལ་ཚོར་བ་འདུ་ཤེས་རེག་པ་སེམས་པ་
བཞི་ཙམ་དུ་སྨྲ་བས་གཞན་ནི་སེམས་ཀྱི་གནས་སྐབས་ལ་བཏགས་པ་
ཡིན་ཞེས་འདོད་དོ། །འདོད་ཚུལ་དེ་དག་མི་འཐད་པར་གཏན་ལ་
དབབ་པ་བསྡུ་བ་ལས་ལྔ་ཉིད་འཐད་པ་མེད་ཕྱིར་ནས་ལུང་དང་་་་
འགལ་བར་འགྱུར་ཕྱིར་རོ་ཞེས་མི་འཐད་པའི་སྐྱོན་གསུངས་ཏེ་ཕུང་བོ་
ལྔ་བོ་མི་འཐད་པར་ཐལ་བ་དང་། སེམས་ཀྱི་གནས་སྐབས་ལ་ཚོར་
བ་ལ་སོགས་པ་བཏགས་པར་འདོད་ན་དེ་དག་ལ་མཚན་ཉིད་དང་
བྱེད་པ་ཐ་དད་པ་ཡོད་ན་ངོ་བོ་གཞན་ཡིན་པའི་ཕྱིར་ཐ་དད་པར་ཐལ་
བ་དང༌། མེད་ན་གཅིག་ལ་གནས་སྐབས་དང་གནས་སྐབས་ཅན་
737



བྱང་ཆུབ་ལོ་མ་དཔེ་ཚོགས།
འཇོག་པ་ཡང་འགལ་བའི་ཕྱིར། སེམས་བྱུང་རྣམས་སེམས་དང་
གཅིག་པའི་ཕྱིར་སེམས་བྱུང་དགེ་མི་དགེ་དང་སེམས་སོགས་ཀྱི་ཡུལ་
དང་བདག་རྐྱེན་དབང་བོ་སོགས་ལ་ཁྱད་པར་མེད་པས་རྒྱུ་འདྲ་བའི་
ཕྱིར་འབྲས་བུ་ ཡང་ ཁྱད་ མེད་ དུ་ འགྱུར་ བས་ མི་ འཐད་ པའི་ ཕྱིར།
མདོ་ལས་ཀྱང་འདོད་ཆགས་ཀྱིས་ཀུན་ནས་ཉོན་མོངས་པར་བྱས་པས་
སེམས་མི་གྲོལ་ལོ་ཞེས་ཆགས་པས་སེམས་ཉོན་མོངས་པར་བྱས་པར་
གསུངས་པའི་ལུང་དང་འགལ་ལོ། ། ཁ་ ཅིག་བསྡུ་བའི་ལུང་འདིས་
འཁྲུལ་ནས་སེམས་སེམས་བྱུང་རྫས་ཐ་དད་ཟེར། གཉིས་ཀའི་རྫས་
སོ་སོར་བཟུང་རྒྱུ་ཡོད་པས་རྫས་གཞན་དུ་མི་འགྲུབ་སྟེ་བུམ་པ་དང་
བུམ་པའི་གཟུགས་གཉིས་སོ་སོར་གྲུབ་པའི་ཕྱིར། ་ རྫས་མཚུངས་ཀྱི་
དོན་ནི་སེམས་གཅིག་གི་འཁོར་དུ་ཤེས་རབ་ལྟ་བུ་རེ་རེ་ལས་མི་འབྱུང་
བའི་དོན་ཡིན་པའི་ཕྱིར། འདིར་བཤད་པས་མི་གནོད་དོ། །དེ་
དག་གི་མཐའ་ཅུང་ཟད་དཔྱད་ན། མ་འོངས་མི་སྐྱེ་བའི་ཆོས་ཅན་
གྱི་ཁ་དོག་དང་དབྱིབས་སོགས་ཆོས་ཅན། མི་སྐྱེ་བར་ཐལ། མི་སྐྱེ་
བའི་ཆོས་ཅན་ཡིན་པའི་ཕྱིར། འདོད་མི་ནུས་ཏེ་སྐྱེས་པ་ཡིན་པའི་
ཕྱིར་ཏེ། སྐྱེ་སོགས་བཞི་དང་ལྡན་པའི་ཕྱིར། མ་ཁྱབ་ན་མི་སྐྱེ་བའི་
དགེ་སློང་གི་རྒྱུད་ལ་སྡོམ་པ་སྐྱེས་མ་སྐྱེས་དེ་མངལ་སྐྱེས་པ་རྫུས་སྐྱེས་
ཡོད་མེད་དེ་དག་རྒྱུ་ལས་སྐྱེས་མ་སྐྱེས་སོགས་དཔྱད། སྐྱེ་བ་སུ་ལ་
ལྡན་པ་དཔྱད་ཅེས་པ་ཐུགས་ཡིད་གཉིས་སུ་གྱུར་བས་དཔྱད་ཅེས་པ་
མིན་གྱི། རིགས་པ་དྲི་མ་མེད་པ་ཞིག་གིས་གཏན་ལ་ཕབས་དགོས་
738



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པའི་དོན་ནོ། །དེས་ན་ངན་འགྲོའི་སྐྱེ་བ་དེ་ཆོས་ཅན། བརྟག་མིན་
སྔོན་དུ་ཐོབ་པའི་གཞི་མ་ཡིན་པར་ཐལ། བརྟག་འགོག་སྔོན་དུ་ཐོབ་
པའི་གཞི་ཡིན་པའི་ཕྱིར། དེར་ཐལ། ངན་འགྲོའི་བརྟག་འགོག་
ཐོབ་མ་མྱོང་བའི་གང་ཟག་མི་སྲིད་པའི་ཕྱིར། དེར་ཐལ། འདོད་
ཉོན་སྤངས་མ་མྱོང་བའི་གང་ཟག་མི་སྲིད་པའི་ཕྱིར། མ་ཁྱབ་སྟེ་
སྐྱེས་པ་དེ་ལ་ཟེར་ན། དེ་ཡང་མི་འཐད་པར་ཐལ། བཟོད་པའི་
སྔོན་དུ་ཚོགས་སྦྱོར་སོགས་ཀྱི་སྐབས་སུ་འདོད་ཉོན་སྤངས་པ་ཡོད་པའི་
ཕྱིར། ཡང་དེ་འདྲའི་ངན་འགྲོའི་སྐྱེ་བ་ལ་གང་འཇོག བཟོད་པ་
ཐོབ་ཁ་མའི་རྒྱུད་ཀྱི་ངན་འགྲོའི་སྐྱེ་བ་སྐྱེ་འགྱུར་མ་འོངས་པ་འཇོག་
ཟེར་ན། དེ་ཆོས་ཅན། ངན་འགྲོའི་རྒྱུད་ཀྱི་བསྡུས་པ་ཡིན་པར་
ཐལ། ངན་འགྲོའི་སྐྱེས་པ་ཡིན་པའི་ཕྱིར། མ་ཁྱབ་ཟེར་ན་དེ་རྒྱུད་
ལྡན་མེད་པར་ཐལ། བདེ་འགྲོ་བ་མེད་པ་གང་ཞིག་ངན་འགྲོ་བ་
མེད་པའི་ཕྱིར། ཕྱི་མ་ཁས་དང་བོ་མ་གྲུབ་ན། བདེ་འགྲོ་བའི་རྒྱུད་
ན་ངན་འགྲོའི་སྐྱེས་པ་ལྡན་པར་ཐལ། འདོད་པའི་ཕྱིར། འདོད་
ན་ངན་འགྲོའི་ལུས་ལྡན་པར་ཐལ། འདོད་པའི་ཕྱིར། འདོད་ན་
ངན་འགྲོའི་ཕུང་བོ་ལྔ་ལྡན་པར་ཐལ། འདོད་མི་ནུས་ཏེ། དེ་རྣམ་
སྨིན་གྱི་སྒྲིབ་པ་ཡིན་པས་སྒོམ་བྱུང་ཐོབ་པའི་རྒྱུད་ལ་མི་ལྡན་པའི་ཕྱིར།
འགོག་གཉིས་གཅིག་ཅར་ཐོབ་གཞི་ལ་དགྲ་བཅོམ་ཐོབ་མ་ཐག་པའི་མི་
སྐྱེས་པའི་ཆོས་ཅན་གྱི་ཡིད་དེ་མི་འཇོག་པར་ཐལ། དེ་ལ་དེ་ཡིན་
མིན་གཉིས་ཡོད་པའི་ཕྱིར་ཏེ། འདོད་གཟུགས་ཀྱི་དེ་ཡོད་པའི་ཕྱིར།
739



བྱང་ཆུབ་ལོ་མེ་དཔེ་ཚོགས།
དེ་ལ་བརྟག་འགོག་སྔོན་དུ་ཐོབ་དགོས་པའི་ཕྱིར། ཡང་ངན་འགྲོའི་
སྐྱེ་བ་དེའི་བརྟག་འགོག་མཐོང་ལམ་ནས་ཐོབ་པར་ཐལ། ཡིག་ཆར་
མཐོང་ལམ་དུ་ངན་འགྲོའི་བརྟག་འགོག་ཐོབ་པ་ལྟ་བུ་ཞེས་གསུངས་
པའི་ཕྱིར། འདོད་ན། མ་ཡིན་པར་ཐལ། སྒོམ་ལམ་ནས་ཐོབ་
དགོས་པའི་ཕྱིར་ཏེ། ཆགས་བྲལ་སྔོན་སོང་ཡིན་ན་སྔར་ལྟར་ལ་རིམ་
གྱིས་པ་ཡིན་ན་འདོད་ཉོན་སྤངས་པ་དང་མཉམ་དུ་ཐོབ་དགོས་པའི་
ཕྱིར་ཏེ། སྒོམ་ལམ་གྱི་ཚེ་ཐོབ་པར་མཆིམས་ཊིཀ་མཆན་དུ་གསུངས་
པའི་ཕྱིར། ཡང་གང་སྤེལ་ལས་དཔེར་ན་དད་པས་རྗེས་སུ་འབྲང་
པའི་ལམ་མངོན་དུ་གྱུར་པས་ན་ཆོས་ཀྱི་རྗེས་སུ་འབྲང་བའི་ལམ་རྐྱེན་
མ་ཚང་བས་སོ་སོར་བརྟག་པ་མ་ཡིན་པས་འགོག་པ་ཐོབ་པ་དང་ཞེས་
གསུངས་པས། དད་འབྲང་གིས་ཆོས་ཀྱི་རྗེས་འབྲང་གི་ལམ་ལ་་་
བརྟག་མིན་མ་ཐོབ་པར་ཐལ། རྒྱུད་གཅིག་པའི་དེ་མ་ཐོབ་རྒྱུད་དད་
པའི་རྒྱུད་ཀྱི་དེ་མ་ཐོབ་པའི་ཕྱིར། གཉིས་པ་གྲུབ་སྟེ་དེ་གཏན་མི་སྐྱེ་
བའི་ཆ་སྔོན་ནས་ཐོབ་པའི་ཕྱིར། དང་བོ་མ་གྲུབ་ན། རྒྱུད་གཅིག་
པའི་ཆོས་ཀྱི་རྗེས་འབྲང་བ་མེད་པའི་ཕྱིར། དེར་ཐལ། རྒྱུད་་་་
གཅིག་པའི་མཐོང་ལམ་དབང་རྣོན་མེད་པའི་ཕྱིར་ཏེ། མཐོང་བ་ལ་
ནི་འཕོ་བ་མེད་ཅེས་སོ། །དེས་ན་དེའི་རྒྱུད་ཀྱི་ཆོས་ཀྱི་རྗེས་འབྲང་གི་
ལམ་སྐྱེ་འགྱུར་མ་འོངས་པ་འཇོག་ན། དེའི་རྒྱུད་ལ་དེ་ལྡན་པར་
ཐལ། ། འདོད་པའི་ཕྱིར། འདོད་ན། དབང་རྟུལ་ལ་དབང་རྣོན་
གྱི་ལམ་ལྡན་པར་ཐལ་ལོ། །འདོད་མི་ནུས་ཏེ། དབང་བོ་རྣོན་རྟུལ་
740



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གཉིས་ཀའི་ལམ་ལྡན་པའི་གང་ཟག་གཅིག་གི་ཡིན་པ་མེད་པའི་ཕྱིར་
ཏེ། དབང་རྣོན་གྱི་ལམ་ཐོབ་ན་དབང་རྟུལ་གྱི་ལམ་གཏོང་དགོས་
པའི་ཕྱིར་ཏེ། དབང་སྦྱངས་གཏོང་ཡང་རྣོ་ཐོབ་འགྱུར་ཞེས་་་་་་་
གསུངས་པའི་ཕྱིར། ཡང་དབང་རྟུལ་ལ་དབང་རྣོན་གྱི་ལམ་སྐྱེ་
འགྱུར་མ་འོངས་པ་ལྡན་པར་ཐལ། དབང་བོ་སྦྱངས་ངེས་ཀྱི་དེ་ལ་
ལྡན་དགོས་པའི་ཕྱིར། མ་ཁྱབ་ན། རྒྱལ་སྲས་མ་ལས་མ་འོངས་པ་
དང་ལྡན་ཏེ་དེར་སྐྱེས་ཀྱང་རུང་། མ་སྐྱེས་ཀྱང་རུང་སྟེ། དེ་ལ་
རྟེན་པ་ཅན་དང་ལྡན་ནོ་ཞེས་གཟུགས་མེད་པ་དང་འདོད་པ་་་་
གཟུགས་སུ་མ་སྐྱེས་ཀྱང་གཟུགས་ཀྱི་རྟེན་ཅན་གྱི་རྒྱུད་ཀྱི་ལམ་ལྡན་
པར་གསུངས་པའི་ཕྱིར། དེས་ན་དབང་རྣོན་གྱི་ལམ་མ་འོངས་པ་
ལྡན་ཀྱང་དབང་རྣོན་གྱི་ལམ་ལྡན་མི་དགོས་ཟེར་རམ། འདོད་ན་
དབང་རྣོན་གྱི་ལམ་མ་འོངས་པའི་ཐོབ་པ་དབང་རྣོན་གྱི་ལམ་མ་ཡིན་
པར་ཐལ། འདོད་པའི་ཕྱིར། འདོད་ན་དབང་རྣོན་གྱི་ལམ་གྱི་
ཐོབ་པ་ལ་འདས་མ་འོངས་ཀྱི་ལམ་གྱི་ཐོབ་པ་མེད་པར་ཐལ་ལོ། །ཡང་
སྙོམས་འཇུག་གཉིས་ཀྱི་དགག་བྱ་ལ་གང་འཇོག འགོག་པ་ལ་་་་
སྙོམས་པར་འཇུག་ཁ་མའི་རྒྱུད་ཀྱི་དེ་འཇོག་ན། འོ་ན་དེའི་དགག་
བྱ་ལ་འདས་ པ་དང་ད་ལྟ་བ་ཡོད་པར་ཐལ། འདོད་ པའི་ཕྱིར།
འདོད་ན། དེ་མེད་པར་ཐལ། དེ་ལ་མ་འོངས་པ་ཁོ་ནས་ཁྱབ་པའི་
ཕྱིར། ཡིག་ཆར་དེ་གཉིས་ཀྱིས་རང་གི་དགག་བྱ་མ་འོངས་ པའི་
སེམས་སེམས་བྱུང་ལ་དུས་ཅུང་ཟད་ཅིག་གེགས་བྱེད་པ་ཙམ་ཡིན་གྱི་
741



བྱང་ཆུབ་ལོ་མ་དཔེ་ཚོགས།
གཏན་དུ་མ་ཡིན་པའི་ཕྱིར། ཞེས་པ་ལྟར་འགྲེལ་བཤད་གཉིས་ལས་
ཀྱང་གསུངས་པའི་ཕྱིར། དེས་ན་དེའི་དགག་བྱ་ལ་མ་འོངས་པ་
དགོས་པ་ཡོངས་འཛིན་རིན་པོ་ཆེས་གསུངས། ཅིག་ཅར་ཐོབ་གཞི་
ཡིད་དང་ནི་ཞེས་དེ་ཉིད་ཀྱིས་གསུངས་སོ། ། ཡང་རིག་མིན་གྱི་་་་་
གཟུགས་ ཆོས་ ཅན། འདོད་ པའི་ ཟག་ བཅས་ ཡིན་ པར་ ཐལ།
འདོད་པའི་སྲེད་པས་བདག་གིར་བྱས་པའི་ཕྱིར་ཏེ། དེ་ལ་དམིགས་
པའི་འདོད་པའི་འདོད་ཆགས་ཡོད་པའི་ཕྱིར། ཁྱབ་སྟེ། འདོད་
པའི་སྲེད་པ་ལ་བདག་གིར་བྱས་པ་འདོད་པའི་ཟག་བཅས་ཀྱི་དོན་
ཡིན་པའི་ཕྱིར། འོ་ན་དེ་ཆོས་ཅན། ཟག་བཅས་མ་ཡིན་པར་ཐལ།
ཟག་མེད་ཡིན་པའི་ཕྱིར་ཏེ། ལམ་བདེན་ཡིན་པའི་ཕྱིར། དེར་
ཐལ། ཁྱོད་ལ་དམིགས་བའི་ལམ་མཐོང་སྤང་གི་ལོག་ལྟ་དང་ཐེ་ཚོམ་
ཡོད་པའི་ཕྱིར། ཁྱབ་སྟེ། དྲུག་ནི་ཟག་མེད་སྤྱོད་ཡུལ་ཅན་ཞེས་
གསུངས་པའི་ཕྱིར། འདིས་མཚོན་གཟུགས་དང་ཡིད་ཆོས་ཁམས་
སོགས་ལ་དཔྱད་རྒྱུ་མང་དུ་ཡོད། འགོག་པ་གཉིས་ཀྱི་ཐོབ་གཞི་དང་
རིག་མིན་གྱི་ཁྱད་ཆོས་རེ་རེར་དཔྱད་རྒྱུ་མང་དུ་ཡོད་ཀྱང་ཨ་ཁུ་རིན་པོ་
ཆེའི་མཛོད་དུ་གསལ་བས་མ་བྲིས། གསུམ་པ་སེམས་ཀྱི་བསྡུས་པའི་
ཆོས་གསུམ་བཤད་པ་ནི། དྲུག་པ་ཡིད་ཀྱི་རྣམ་པར་ཤེས་པའི་རྟེན་
རབ་ཏུ་བསྒྲུབ་པའི་ཕྱིར་བདུན་པ་ཡིད་ཀྱི་རྣམ་ཤེས་བཤད་པ་ཡིན་ལ།
གོས་མར་སྡེ་བས་ཡིད་ཀྱི་རྟེན་སྙིང་དུ་བཤད་དེ་སྙིང་དེ་ནི་གཟུགས་
མེད་པའི་ཁམས་སུ་ཡང་བཞག་གོ། གཉིས་པ་ཆོས་གསུམ་གྱི་ཁྱད་
742



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཆོས་དང་ཆོས་གསུམ་གྱི་སྒྲ་དོན། ཆོས་གསུམ་གསུངས་པའི་དགོས་
པ། ཆོས་གསུམ་གྱི་གོ་རིམ་དང་གསུམ་ལས། དང་པོ་ལ་ཕུང་བོའི་
དོན་ལ་རྩོད་ཚུལ་དུ་མ་ཡོད་དེ། མདོའི་དོན་ལ་རྩོད་ཚུལ་གཉིས་
སྤུངས་པའི་དོན་ལ་བྱེ་མདོ་སེམས་ཙམ་པའི་རྩོད་ཚུལ་གསུམ་ཡོད་
དོ། །དང་བོ་ནི་མདོ་ལས་དུས་གསུམ་དང་ཕྱི་ནང་དང་ཕྲ་རགས་ངན་
པ་གྱ་ནོམ་ཉེ་རིང་སོགས་གསུངས་པའི་དོན་བྱེ་སྨྲས་འདས་པའི་་་་
གཟུགས་སོགས་དུས་གསུམ་དང་རང་གཞན་གྱི་རྒྱུད་ཀྱི་ཕྱི་ནང་དང་ཕྲ་
རགས་ཐོགས་བཅས་ཐོགས་མེད་ཀྱི་གཟུགས་དང་ངན་པ་ཉོན་མོངས་
ཅན་དང་དེ་ལས་བཟློག་པ་གྱ་ནོམ་ནི་ཉོན་མོངས་ཅན་ལས་གཞན་
ནོ། །ཉེ་རིང་ད་ལྟ་བ་དང་དུས་གཞན་གཉིས་ལ་རིམ་པ་བཞིན་ནོ། །
མདོའི་རྩོད་ཚུལ་གཉིས་པ་བཙུན་པས་ནི་ཕྲ་རགས་ཡིད་ཤེས་ཀྱི་ཡུལ་
དང་དབང་ཤེས་ཀྱི་ཡུལ་ལ་རིམ་པ་བཞིན་དང་། ངན་པ་ཡིད་མི་
འོང་དང་གྱ་ནོམ་ཡིད་འོང་ངོ༌། །ཉེ་རིང་ནི་རང་དང་ཉེ་བས་སྣང་བ་
དང་རིང་བས་མི་སྣང་བའོ། ། སྐལ་ལྡན་ཁྱད་པར་ཅན་གྱིས་འདི་
བཙུན་པ་ཆོས་སྐྱོབ་ལ་འདོད་ཀྱང་དེ་མིན་པར་རྒྱལ་སྲས་མར་གསལ་
པར་གསུངས་པའི་ཕྱིར། །སྤུངས་པའི་དོན་ལ་རྩོད་ཚུལ་བཞི་ཡོད་དེ།
བྱེ་སྨྲས་ཁམས་དང་སྐྱེ་མཆེད་བཞིན་དུ་ཕུང་བོ་རྫས་ཡོད་དུ་འདོད།
མདོ་སྡེ་བ་དང་སློབ་དཔོན་གཟུགས་ཚོར་རེ་རེ་བ་རྫས་སུ་ཡོད་ཀྱང་
གཟུགས་ཕུང་བཏགས་ཡོད་དུ་འདོད། བྱེ་བྲག་བཤད་ པར་རྫས་
བཏགས་ལ་འཇོག་ཚུལ་གཉིས་ཡོད་དེ། གཟུགས་ཉིད་ཕུང་བོ་ཞེས་
743



བྱང་ཆུབ་ལོ་མ་དཔེ་ཚོགས།
བརྗོད་ པའི་ ཚེ་ ཕྲ་ རབ་ རྡུལ་ ཡང་ གཟུགས་ ཀྱི་ ཕུང་བོར་འགྱུར་ལ།
གཟུགས་རྣམས་ཀྱི་ཕུང་བོ་ཞེས་བརྗོད་ཚེ་རྡུལ་ཕྲ་རབ་ཕུང་བོའི་ཕྱོགས་
སམ་ཕུང་བོ་ཞེས་པའི་སྒྲ་བཏགས་མིང་དུ་འཇུག་པར་འགྱུར་པའི་ཕྱིར།
བློ་བརྟན་གྱི་ཕུང་བོ་ལྔའི་འགྲེལ་པ་ལས། དེ་ལ་གཟུགས་ཀྱི་ཕུང་བོ་
ཞེས་བྱ་བའི་གཞི་མཐུན་པའམ་དེས་སྐྱེས་བུའི་ཕྱིར་ཞེས་བྱ་བ་འགྱུར་
གྲངས་ན་གཞི་མཐུན་པ་ནི་མ་ཡིན་ཏེ་ཕུང་བོ་རྫས་སུ་མེད་པའི་ཕྱིར།
ཞེས་པ་ནས་གཟུགས་ཀྱི་ཕུང་བོ་ཞེས་བྱ་བའི་ཀྱི་འདི་འབྲེལ་བའི་དོན་
ཡང་ཡིན་པས། གཟུགས་ལས་ཕུང་བོ་གཞན་ཉིད་དུ་འགྱུར་་་་
བཏགས་པའི་ཡོད་པ་ནི་རང་གི་རྟེན་ལས་དེ་ཉིད་དང་གཞན་དུ་
བརྗོད་དུ་མེད་པའི་ཕྱིར་དེ་ཡང་མི་འདོད་དོ། །འདི་ནི་ཉེས་པ་མེད་དེ་
ཐ་དད་པ་མ་ཡིན་པ་དང་དེ་ཉིད་དེར་གཞན་དུ་བརྗོད་པ་དྲུག་པ་
མཐོང་སྟེ་གཟུགས་ཕུང་བཏགས་ཡོད་དང་བརྩམ་གཞིའི་རྡུལ་་་་་་་
གཟུགས་ཕུང་དང་འབྲེལ་བའི་གཟུགས་སུ་འཇོག་ཅེ་ན་རྡུལ་ཕྲ་རབ་ལ་
ཕུང་བོའི་སྒྲ་བཏགས་མིང་དང་གཟུགས་ཀྱི་སྒྲ་དངོས་མིང་དུ་འཇུག་
བྱེ་བྲག་ཏུ་བཤད་པ་ལྟར་ཕུང་བོ་ལྔ་ཡི་འགྲེལ་བར་འང་ཞེས་པའི་འང་
སྒྲའི་དོན་ཡིན་ནམ་དཔྱད་པར་བྱའོ། །སེམས་ཙམ་པ་དག་ནི་ཕུང་
བོའི་དོན་ནི་ཁུར་དང་འཁྱེར་བ་ནི་དེ་ལ་རག་ལས་བའི་དོན་ཡིན་པའི་
ཕྱིར། དུས་གསུམ་ལྟ་བུ་རྗེས་རེ་རེ་འང་ཕུང་བོ་ཡིན་པའི་ཕྱིར་ཟེར།
སེམས་ཙམ་པའི་འདོད་པ་འདི་ལ་མདོ་སྡེ་བ་ཡིས་ནི་དེ་མི་འཐད་དེ།
མདོ་དེ་ཐམས་ཅད་གཅིག་ཏུ་བསྡུས་ནས་ཕུང་པོའོ། ། ཞེས་གསུངས་
744



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པ་དང་འགལ་བའི་ཕྱིར་ཟེར། ཡང་མདོ་སྡེ་བ་ན་རེ། སྤུངས་བའི་
དོན་ཚང་བ་མེད་བའི་ཕྱིར་ན་ཕྲ་རྡུལ་གཅིག་བུ་ཡང་དུས་གསུམ་གྱིས་
བསྡུས་པའི་ཕྱིར་དང་། བློ་ཡིས་མངོན་པར་བསྡུས་པའི་སྒོ་ནས་ཕུང་
པོར་འགྱུར་ཞེས་བྱེ་སྨྲས་བཞག་པ་འང་བཀག་པའི་ཕྱིར། གཉིས་པ་
ཆོས་གསུམ་གསུངས་ པའི་ དགོས་ པ་ལ། དོགས་ པ་ དཔྱོད་པ་ནི།
སེམས་བྱུང་རྣམས་ལས་ཚོར་བ་དང་འདུ་ཤེས་གཉིས་ལོགས་ཤིག་ཏུ་
ཕུང་བོར་བཞག་པའི་རྒྱུ་མཚན་གསུམ་ཡོད་དེ། རྩོད་པའི་རྩ་བ་གྱུར་
བ་དང་འཁོར་བའི་རིམ་པ་དང་འཁོར་བའི་རྒྱུའི་གཙོ་བོ་ཡིན་པའི་རྒྱུ་
མཚན་གསུམ་གྱིས་ཡིན་པའི་ཕྱིར། དང་པོ་གྲུབ་སྟེ། གཟུགས་
སོགས་ལ་ཞེན་ནས་ཚོར་བའི་རྒྱུས་རྒྱལ་པོ་བློན་པོ་ཞིང་བ་སོགས་ཁྱིམ་
པ་རྣམས་རྩོད་ཆོས་མིན་ལ་ཆོས་སུ་འདུ་ཤེས་སམ་བདག་མེད་་་་་
བདག་ཏུ་ལྟ་བ་སོགས་ཀྱིས་རབ་བྱུང་རྣམས་རྩོད་བའི་ཕྱིར་དང་། །
གཉིས་པ་གྲུབ་སྟེ། རགས་པ་དང་ཀུན་ནས་ཉོན་མོངས་པའི་རིམ་
པས་རྒྱུ་དང་ཟས་ཚོད་མ་ལྟ་བུ་དང་ཁམས་གཉིས་ཀྱི་གོ་རིམ་གྱིས་ཕྱེ་
བའི་ཕྱིར། །གསུམ་པ་གྲུབ་སྟེ་ཚོར་བ་ཟག་བཅས་ལ་མངོན་པར་ཞེན་
པ་དང་ཡུལ་ལ་འདུ་ཤེས་ཕྱིན་ཅི་ལོག་ཏུ་ཞུགས་པ་དག་འཁོར་བའི་
རྒྱུའི་གཙོ་བོ་ཡིན་པའི་ཕྱིར། ། གསུམ་པ་ཆོས་གསུམ་ གྱི་གོ་རིམ་ལ།
ཕུང་བོའི་གོ་རིམ་དང་ཞར་བྱུང་གཉིས། དང་བོ་ནི། ཕུང་བོའི་གོ་
རིམ་དེ་ནི་བཞིར་གྲངས་ངེས་ཏེ།། ཕྲ་རགས་ཀྱིས་ཕུང་བོ་ལྔའི་གོ་
རིམ་དེ་ལྟར་ངེས་པ་དང་ཀུན་ཉོན་སྐྱེ་བའི་རིམ་པས་དེ་ལྟར་ངེས་པ་
745



བྱང་ཆུབ་ལོ་མ་དཔེ་ཚོགས། །
དང་ཟས་ལ་ལོངས་སྤྱོད་ཚུལ་གྱིས་གཟུགས་སྣོད་ལྟ་བུ་ཚོར་བ་ཟས་
དང་འདུ་ཤེས་ནི་བྱ་ན་སྟེ་ཚོན་མ་ལྟ་བུ་འདུ་བྱེད་བྱན་པོ་སྟེ་ལག་བདེ་
དང་རྣམ་ཤེས་ཟ་བ་པོ་ལྟ་བུར་གོ་བའི་ཆེད་ཡིན་པའི་ཕྱིར། ཁམས་
གསུམ་ལ་སྤྱོད་ཚུལ་གྱིས་འདོད་ཁམས་ནི་འདོད་པའི་འདོད་ཡོན་ལྔ་ལ་
སྤྱོད་ པས་ ཕྱེ་ལ། གཟུགས་ཁམས་ནི་ཚོར་པས་ཕྱེ་སྟེ་དང་པོ་ནི།
བདེ་དབང་ཡིད་བདེ་གཉིས་དང་། གཉིས་པ་ན་ཡིད་བདེ་དང་།
གསུམ་པ་ན་བདེ་དབང་དང་། བཞི་བ་ན་བཏང་སྙོམས་ཡོད་པས་
བཞག་པའི་ཕྱིར། གཟུགས་མེད་དང་པོ་གསུམ་ནི། འདུ་ཤེས་
ཀྱིས་ཕྱེ། སྲིད་རྩེ་འདུ་བྱེད་ཀྱིས་ཕྱེ་ཞིང་། རྣམ་ཤེས་ནི་དེ་དག་ལ་
གནས་པར་འདྲ་བའི་ཕྱིར། རྒྱུ་མཚན་བཞི་བོ་དེ་ཉིད་ཀྱི་ཕུང་པོ་ལ་
ལྔར་གྲངས་ངེས་སོ། ། གཉིས་པ་ཞར་བྱུང་གཟུགས་ཅན་བཅུ་ལས།
མིག་གི་ཡུལ་ཁོ་ན་ལ་གཟུགས་ཀྱི་སྐྱེ་མཆེད་དང་ཆོས་ཐམས་ཅད་ཆོས་
དང་སྐྱེ་མཆེད་ཡིན་ཀྱང་ཡིད་ཀྱི་ཡུལ་ཁོ་ན་ལ་ཆོས་ཞེས་བཤད་པའི་རྒྱུ་
མཚན་གང་ཡིན་ཞེ་ན། མིག་གི་ཡུལ་ཁོ་ན་ལ་གཟུགས་ཀྱི་སྐྱེ་མཆེད་
རིགས་ཏེ། བྱེ་བྲག་གི་དོན་གཉིས་དང་གཙོ་བོའི་དོན་གསུམ་གྱིས་དེ་
ལྟར་ རིགས་ པའི་ ཕྱིར། བྱེ་ བྲག་ གི་ དོན་ གཉིས་ ཀྱི་ དང༌ པོ།
གཟུགས་ཅན་བཅུའི་སྒྲ་སོགས་དགུ་ལས་གཞན་བའི་དབང་ཤེས་ལྔ་བོ་
གང་རུང་གི་ཡུལ་ལམ་དོན་དེ་འདིར་ནི་གཟུགས་ཀྱི་སྐྱེ་མཆེད་ཤེས་
པའི་ཆེད་ཡིན་པའི་ཕྱིར་དང༌། གཟིགས་ཅན་བཅུ་སོ་སོར་སྐྱེ་མཆེད་
ཡིན་བཅུ་ཀ་སྤྱི་འདུས་པ་ལ་གཟུགས་ཀྱི་སྐྱེ་མཆེད་མི་འཇོག་པར་་་་
746



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
རྟོགས་པའི་ཆེད་ཡིན་པའི་ཕྱིར། གཙོ་བོའི་དོན་གསུམ་སྟེ་གཟུགས་
ཀྱི་སྐྱེ་མཆེད་ལ་ལག་པ་སོགས་ཀྱིས་རེག་པས་ཐོགས་པ་དང་བཅས་
པའི་ཕྱིར་དང༌། མིག་ཤེས་ཀྱི་ཡུལ་བསྟན་དུ་ཡོད་པའི་ཕྱིར་དང༌།
འཇིག་རྟེན་ན་ཡང་གཟུགས་ཞེས་དེ་ལ་གྲགས་བའི་ཕྱིར་རོ། །གསུམ་
པ་ཆོས་གསུམ་གྱིས་གཞན་བསྡུས་ཚུལ་ནི། མདོ་དུ་མ་ལས་ཕུང་པོའི་
མིང་ཅན་མང་པོར་གསུངས་ པ་ཕུང་པོ་ལྔ་བོ་ ཅི་རིགས་སུ་བསྡུས།
ཟིལ་གནོན་ལ་སོགས་པ་སྐྱེ་མཆེད་མང་པོར་གསུངས་པ་དེ་སྐྱེ་མཆེད་
བཅུ་གཉིས་ཅི་རིགས་སུ་འདུ་བས། དེའི་ནང་ཚན་གྱི་བླ་མར་བསྟེན་
ཞིང་དེས་ཆོས་བསྟན་པའི་དོན་སོ་སོར་རིག་པ་སོགས་ཀྱིས་ཆགས་པ་
དང་བྲལ་བར་བྱེད་པ་རྣམ་གྲོལ་ཀྱི་སྐྱེ་མཆེད་དང་པོ་བླ་མ་སོགས་ལ་མི་
བརྟེན་པར་རང་གི་དབྱངས་ཀྱི་ཁ་འདོན་བྱེད་པ་ གཉིས་ པ་དང༌།
རང་གིས་མི་འདོན་པར་གཞན་ལ་རྒྱ་ཆེར་སྟོན་པ་གསུམ་པ། གཞན་
ལ་མི་སྟོན་པར་རང་གིས་ཞིབ་ཏུ་དཔྱོད་པ་བཞི་བ། རང་གིས་མི་
དཔྱོད་པར་མི་སྡུག་པ་སོགས་ལེགས་པར་བསྒོམ་པས་ཆགས་པ་དང་
བྲལ་བར་བྱེད་པའི་ཤེས་རབ་དང་འཁོར་དང་བཅས་ན་སྒྲ་དང་ཡིད་
དང་ཆོས་ཀྱི་སྐྱེ་མཆེད་ཀྱི་བསྡུས་པས་རྣམ་གྲོལ་གྱི་སྐྱེ་མཆེད་ལྔའོ། །
ཁམས་མང་པོའི་མདོར་ཁམས་དྲུག་ཅུ་རྩ་གཉིས་གསུངས་པའི་ནང་
ནས་གཟུགས་ནས་ཆོས་ཁམས་ཀྱི་བར་གྱི་བཅོ་བརྒྱད་ཀྱི་ཁམས་དོར་
བའི་ལྷག་མ་ཞེ་བཞི་བོ་ཡང་བཅོ་བརྒྱད་པོ་དེར་འདུས་ཤིང་སོ་སོར་
བགྲངས་པའི་ཁམས་རེ་གཉིས་+++མདོ་དེ་དག་མདོར་བསྡུས་ན་
747



བྱང་ཆུབ་ལོ་མ་དཔེ་ཚོགས།
བཅོ་བརྒྱད་ཅེས་པ་ནས་ལེགས་པར་བཤད་པ་ཡིན། ཁམས་བཅོ་
བརྒྱད་ཀྱིས་ལྷག་མ་ཞེ་བཞི་བསྡུས་ཚུལ་བཅོ་བརྒྱད་ཀྱིས་བསྡུས་པ་འམ་
རང་ལ་བཅོ་བརྒྱད་ཡོད་པ་འདོད་ཁམས་+བཅུ་གཅིག་གོ། ཆོས་
ཁམས་ཡིན་པ་བཅོ་བརྒྱད་ཡོད་དེ་མཁའ་དང་སོགས་+ + འདུ་མ་
བྱས་སོ། །འདིའི་འགོག་བའི་ཁམས་བརྟག་འགོག་དང་བརྟགས་མིན་
གྱི་ འགོག་ པ་ ཡིན་ གྱིས། འདོད་ ཆགས་ དང༌ བྲལ་ བའི་ ཁམས།
སྤོངས་པའི་ཁམས། འགོག་པའི་ཁམས་གསུམ་དུ་ཕྱེའི་འགོག་་་་་
ཁམས་མིན་ནོ། ། བྱེ་སྨྲ་ན་རེ། དྲུག་ཚན་དང་པོའི་ནམ་མཁའི་་་
ཁམས་དེ་ནམ་མཁའ་དང་འགལ་ཏེ། དྲུག་ཚན་གྱི་དེ་མདོ་ལས་ཕྱི་
རོལ་གྱི་ནམ་མཁའི་ཁམས་གང་ཞེ་ན། · ནང་གི་ནམ་མཁའི་ཁམས་
གང་ཞེ་ན། ཞེས་སོགས་ཕྱི་ནང་གཉིས་ཡོད་པར་གསུངས་པ་དང་དེ་
བཞིན་དུ་མདོ་ལས་འདིའི་སེམས་ཁམས་ལྔ་ལས་འདོད་ཆགས་དང༌
བྲལ་བ་ཞེས་ས་ཆུ་མེ་རླུང་ནམ་མཁའི་ཁམས་དེ་ལྔ་སྤོང་བར་གསུངས་
པའི་ ཕྱིར་ དང་ སྐྱེས་ བུའི་ གདགས་ གཞིར་ གསུངས་ པའི་ ཕྱིར།
འདུས་བྱས་ལོ་ལོ་ཞེས་པ་མཛོད་རང་ལུགས་གྱིས་བྱེ་སྨྲས་ནམ་མཁའི་
ཁམས་འདུས་བྱས་སོགས་སུ་འདོད་པ་ལ་མ་རངས་པའི་ཚིག་ཡིན་
ནོ། །ཁ་ཆེ་བ་འམ་བྱེ་སྨྲ་རང་ལུགས་ལ། དྲུག་ཚན་གྱི་ནམ་མཁའི་
ཁམས་ནི་ནམ་མཁར་མ་བྱས་པར་བུ་ག་སོགས་སྣང་མུན་གྱི་བདག་
ཉིད་ཅན་གྱི་གཟུགས་ཤིག་ནམ་མཁའི་ཁམས་དེ་ནི་བྱས་པའི་ཕྱིར་དེ་
ནམ་མཁའ་དང་མི་མཚུངས་སོ། །གདགས་གཞིའི་འབྱུང་བཞི་སྔར་
748



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བཤད་ལ་ལྷག་མ་ནམ་མཁའ་དང་རྣམ་ཤེས་ཀྱི་ཁམས་གཉིས་སྐབས་
འདིར་བཤད་པ་ཡིན་གྱི་བཅོ་བརྒྱུད་གྱི་ཁམས་ཀྱི་ནང་ཚན་གྱི་རྣམ་
ཤེས་འཆད་བྱེད་མིན་ནོ། །གསུམ་པ་ཁམས་ཀྱི་རྣམ་པའི་རབ་དབྱེ་ལ།
ཐོགས་པ་དང་བཅས་མ་བཅས་ཀྱི་དབྱེ་བ་ནི། ཆུ་ལ་ཐོགས་པ་དང་
སྐམ་ལ་ཐོགས་པ་གཉིས་ལ་མུ་བཞི། ཉིན་མོ་ཐོགས་པ་དང་མཚན་
མོ་གཉིས་ཅིག་ཤོས་ཡིན་ལ། གཅིག་ཤོས་མ་ཡིན་པ་དང་། གཉིས་
ཀ་ཡིན་པ་དང་། དེ་ལས་ གཞན་པ་གང་ཡང་མ་ཡིན་པ་བཞི་སྟེ།
མུ་བརྒྱད་ཡོད་བའི་ཕྱིར། མུ་ཞེས་པ་སྡེབ་སྦྱོར་གྱིས་ཡིན་པས་དང་
པོ་ཉའི་མིག མི་ཕལ་ཆེར་གྱི་མིག་དང་། ༣་ ཆུ་སྲིན་བྱི་
བ་གསོད་པ་དང༌། སྦལ་བའི་མིག་དང་།་ཊ་ གཉིད་ལོག་པའི་
དུས་གྱི་མིག་དང་། ༥ མི་ཕལ་ཆེར་གྱི་མིག་དང༌། ༦ འུག་
པ་དང་ཕ་ཝང་གི་མིག་དང་། ༧ ཁྱི་རྟ་སྤེལ་གསུམ་གྱི་མིག་དང་།
༨ སྙོམས་འཇུག་ལ་སོགས་པའི་མིག་ལྟ་བུའོ། །ཡུལ་ཐོགས་པ་དང་
སྒྲིབ་པའི་ཐོགས་པ་ལ་མུ་བཞི་ཡོད་དེ། སེམས་སེམས་བྱུང་རྣམས་
དང་པོ། ཡུལ་ལྔ་གཉིས་བ། དབང་པོ་ལྔ་གསུམ་པ། རྟག་པ་
བཞི་ བའོ། ། དམིགས་ པ་ དང་ བཅས་ ཡུལ་ ཅན་ དུ་ངེས་ པའི་ ཕྱིར།
ཡུལ་ ལ་ ཐོགས་ པ་ དང༌། དམིགས་ པར་ ཐོགས་ ལ་ མུ་ གསུམ་ སྟེ།
ཡུལ་ལ་ཐོགས་ལ་དམིགས་པར་མི་ཐོགས་པ་དབང་བོ་ལྔ། གཉིས་
ཀར་ཐོགས་པ་སེམས་སེམས་བྱུང་རྣམས་དང་། གཉིས་ཀར་མིན་པ་
ནམ་མཁའ་སོགས་སོ། །རྟོག་བཅས་ཀྱི་དབྱེ་བའི་རྩོད་སྤོང་ནི། ཁ་
749



བྱང་ཆུབ་ལོ་མ་དཔེ་ཚོགས།
ཅིག་གིས་སྒོ་ལྔའི་རྣམ་ཤེས་རྟོག་བཅས་ཡིན་པ་མི་འཐད་པར་ཐལ།
མདོ་ལས་མིག་གི་རྣམ་པར་ཤེས་པའི་སྔོན་པོ་ཤེས་ཀྱི་སྔོན་པོ་འོ་སྙམ་དུ་
ནི་མ་ཡིན་ནོ། །ཞེས་རྟོག་མེད་དུ་བཤད་པ་དང་འགལ་བའི་ཕྱིར་ཟེར།
བྱེ་སྨྲ་ན་རེ། དེའི་སྐྱོན་མེད་དེ་རྟོག་པ་ལ་དངོས་པོ་ཉིད་ཀྱི་རྟོག་པ་
སྟོན་བྱེད་ཡིན་ནོ། །དབང་པོ་རྣམས་ཀྱི་ཐོབ་ཚུལ་གྱི་ཁྱད་པར་ནི།
མིག་གསར་དུ་ཐོབ་པ་དང་མིག་གི་རྣམ་ཤེས་གསར་དུ་ཐོབ་པ་ལ་མུ་
བཞི་ཡོད་དེ། མིག་གསར་དུ་ཐོབ་ལ། མིག་གི་རྣམ་ཤེས་གསར་དུ་
ཐོབ་པ་མིན་པ། འདོད་ཁམས་ན་དབང་པོ་རིམ་གྱིས་ཐོབ་པ་སྟེ་
མིག་གི་རྣམ་ཤེས་བར་དོའི་དུས་ནས་ཐོབ་ཟིན་པའི་ཕྱིར། དེར་མ་
ཟད་གཟུགས་མེད་ནས་གཉིས་པར་སྐྱེ་མ་ཐག་པ་དེ་མིག་ཐོབ་མ་ཐག་
པ་ཡིན་ལ་མིག་གི་རྣམ་ཤེས་གཏན་མ་ཐོབ་པ་འོ། །མིག་ཤེས་གསར་དུ་
ཐོབ་ལ་མིག་གསར་དུ་ཐོབ་པ་མིན་པ་གཟུགས་མེད་ནས་གཉིས་པར་
སྐྱེས་ཏེ་མིག་ཤེས་མངོན་དུ་བྱེད་པ་ལྟ་བུའོ། །མིག་ཤེས་དགེ་བ་དང་
སྒྲིབ་ལུང་མ་བསྟན་ནི་དབང་པོ་ཐོབ་ཚུལ་བཤད་པའི་སྐབས་འདིར་
འབྲེལ་མེད་པའི་ཕྱིར། དེས་ན་མ་སྒྲིབ་ལུང་མ་བསྟན་གྱི་མིག་ཤེས་
ཙམ་མངོན་དུ་བྱེད་དགོས་པའི་ཕྱིར། གཉིས་པའི་གང་ཟག་དེ་ཡིས་
མིག་ ཤེས་ དེ་ མངོན་ དུ་ མ་ བྱས་ པར་ ཐོབ་ པ་ མིན་ པའི་ ཕྱིར་ ཏེ།
གཞན་དུ་ན་དེ་ནི་འདས་ཐོབ་དང་བཅས་པར་ཐལ་པའི་ཕྱིར་རོ། །
གཟུགས་མེད་མ་ཟད་འདོད་པ་དང་བསམ་གཏན་དང་པོ་ལས་གཉིས་
པར་སྐྱེས་ཀྱང་མུ་གཉིས་པར་འཇོག་པར་འདྲ་སྟེ། དེར་སྐྱེ་བའི་ཚེ་
750



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྔ་མའི་མིག་ཤེས་ཀྱི་ཐོབ་པ་བཏང་བའི་ཕྱིར། མིག་དང་མིག་ཤེས་
མཉམ་དུ་ཐོབ་པ། གཟུགས་མེད་ནས་འདོད་པ་དང་ཚངས་པའི་
བར་དོ་སྐྱེ་མ་ཐག་པའོ། ། ལྡན་ཚུལ་ལ་ཡང་མུ་བཞི་ཡོད་དེ། མིག་
དང་ལྡན་ལ་མིག་ཤེས་དང་མི་ལྡན་པ་ནི། མིག་ཤེས་མངོན་དུ་མི་
བྱེད་པའི་བསམ་གཏན་ཕྱི་མ་གསུམ་གྱི་གང་ཟག བཟློག་པ་དམུས་
ལོང་མེར་པོ་མིག་ཉམས་པ་སོགས་ཡིན་ཏེ། འདོད་པ་ན་མིག་ཤེས་
ངེས་ལྡན་ཡིན་པའི་ཕྱིར། ཁ་ཅིག་གཟུགས་མེད་ནས་འདོད་པར་
སྐྱེས་མ་ཐག་པ་དེ། མ་སྒྲིབ་ལུང་མ་བསྟན་པའི་མིག་ཤེས་ནི་རྙེད་པ་
མིན་ཏེ། དྲུག་དང་དྲུག་དང་གཉིས་རྙེད་དོ་ཞེས་གསུངས་པའི་ཕྱིར་
ཟེར་ན་ཁྱབ་བ་གྲུབ་སྟེ། གོང་མ་ནས་འདོད་པ་འདིར་སྐྱེས་་་་
འདོད་པའི་ཉོན་མོངས་ཅན་གཉིས་དགེ་བ་སྐྱེ་ཐོབ་རྙེད་པ་སོགས་
གསུམ་ཡོད་པའི་དེའི་ནང་གི་ངེས་རྟོག་དང་རྗེས་བསྟན་ཀྱི་རྟོག་པ་
མེད་པ་ལ་དགོངས་ནས་མདོ་ལས་རྟོག་བྲལ་དུ་གསུངས་པ་འགལ་བ་
མེད་ དོ། ། བསགས་ པའི་ ཁྱད་ པར་ ལ། མཛོད་ རང་ ལུགས་ ལ།
རྫས་རྡུལ་བརྒྱུད་རྡུལ་མིན་པས་བསག་རྡུལ་གཟུགས་ཀྱི་ཆུང་མཐའ་
འདོད་དོ། །བསྲེག་བྱ་སྲེག་བྱེད་འཇལ་བྱ་འཇལ་བྱེད་ཀྱི་ཁྱད་པར་ལ།།
གཟུགས་སོགས་ཕྱི་རོལ་གྱི་ཁམས་བཞི་བསྲེག་བྱ་སྲེག་བྱེད་འཇལ་བྱ་
འཇལ་བྱེད་བཞི་ཀ་ཡིན་པར་སྨྲའོ། །ཁ་ཅིག་གིས། མེ་ཁོ་ན་སྲེག་
བྱེད་དང་ལྕི་བ་ཙམ་འཇལ་བྱེད་ཡིན་པར་འདོད། བྱུང་མ་བྱུང་གི་
ཁྱད་པར་ནི། མིག་སོགས་ནང་གི་ལྔ་ནི་རྒྱུ་མཐུན་ལས་བྱུང་བ་ཡིན་
751



བྱང་ཆུབ་ལོ་མ་དཔེ་ཚོགས།
ཡང་བྱུང་བ་གཞན་གཉིས་ལས་གཞན་དུ་མེད་པའི་ཕྱིར། རྩ་བ་
འདིར་མ་བཤད་པ་ཡིན་ནོ། །སྒྲ་ནི་བྱུང་བ་གཞན་གཉིས་ལས་བྱུང༌
ཡང་རྣམ་སྨིན་མ་ཡིན་ཏེ་འདོད་དགུར་སྒྲ་དབྱུང་བས་ཆོག་པའི་ཕྱིར་
དང་རྒྱུན་བཅད་ནས་སླར་ཡང་འདོད་པའི་དབང་གིས་འབྱིན་རུང་
བའི་ཕྱིར། ཐོགས་མེད་གྱི་ཁམས་བརྒྱད་རྣམ་སྨིན་རྒྱུ་མཐུན་གཉིས་
ལས་བྱུང་བ་ཡོད་ཀྱང་རྒྱུས་བྱུང་མེད་དོ། །མི་བསགས་པའི་ཁམས་
ཡིན་པའི་ཕྱིར། རྫས་ལྡན་གྱི་ཁྱད་པར་ནི། འདུས་མ་བྱས་གཅིག་
བུ་ཆོས་ ཅན། བྱུང་ བ་གསུམ་གང་ལས་ཀྱང་མ་བྱུང་བ་ཡིན་ཏེ།
རྟག་ཀྱང་བརྟན་པའི་རྫས་ལྡན་གྱི་ཆོས་ཁམས་ཡིན་པའི་ཕྱིར། སྐད་
ཅིག་མའི་དབྱེ་བ་ནི། ཐ་མ་ སྟེ་ཆོས་ཡིད་རྣམ་ཤེས་ཀྱིས་ཕྱོགས་་་་
གཅིག་རྒྱུ་མཐུན་ལས་བྱུང་བ་མིན་ཏེ། གང་ཞེ་ན་ཟག་མེད་སྐད་
ཅིག་དང་པོའོ། ། སྒོམ་ལམ་ཡིན་ཡང་གཉིས་བ་ཡི་དངོས་གཞི་ཟག་
མེད་གསར་སྐྱེས་ཀྱང་ཟག་མེད་སྔ་མ་དང་པོའི་ཉེར་བསྡོགས་ཀྱི་རྒྱུན་
ཡིན་མིན་དང་། གཉིས་པའི་དངོས་གཞི་བཞིན་དུ་ཀུན་འབྱུང་ཆོས་
བཟོད་ཀྱང་སྔ་མ་དང་དམིགས་རྣམ་མི་གཅིག་པས་ཟག་མེད་སྔ་མའི་
རྫས་རྒྱུན་ཡིན་ནམ་དཔྱད་པར་བྱའོ། །ཐ་མ་གསུམ་སྐད་ཅིག་མ་སྟེ་
ཞེས་པ་འདི་ནི། སྔར་ཐོགས་མེད་ཁམས་བརྒྱད་གཉིས་ལས་བྱུང་
བར་གསུངས་པའི་དམིགས་བསལ་དགྲ་བཅོམ་འདོད་པའི་ཉོན་་་་་་
མོངས་ཀྱིས་ཉམས་པའི་ཚེ་གོང་མའི་ཉོན་མོངས་གཉིས་དང་སློབ་་་
སེམས་དེ་དྲུག་རྙེད་པ་གང་ཞིག མ་སྒྲིབ་བསྣན་ན་བདུན་དུ་འགྱུར་
752



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས། །
བའི་ཕྱིར་རོ། །ཆོས་ཁམས་རྟེན་བཅས་དེ་མཚུངས་ཀྱི་ཁྱད་པར་ནི།
བཅོ་བརྒྱད་ལས་ཆོས་གྱིས་ཁམས་ཆོས་ཅན། གཅིག་ཏུ་རྟེན་བཅས་
ཡིན་ཏེ། ཁྱོད་ལ་བརྟེན་ནས་རྣམ་ཤེས་བསྐྱེད་པའི་ཕྱིར། ཁྱབ་སྟེ་
དེ་དེའི་དོན་ཡིན་པའི་ཕྱིར། ཐམས་ཅད་ལ་མི་འདྲ་སྟེ་མ་མཐོང་
འགག་འགྱུར་གྱི་སྔོ་འཛིན་མིག་ཤེས་དང་མི་སྐྱེ་བའི་དབང་བོ་དང་མི་
སྐྱེ་བའི་རྣམ་ཤེས་ཡུལ་མི་འཛིན་པ་རྣམས་དེ་མཚུངས་ཉིད་དོ། །
གཟུགས་སོགས་ལྔ་ནི་རྣམ་ཤེས་ལྔ་སོ་སོ་ལ་ལྟོས་ནས་རྟེན་བཅས་དེ་
མཚུངས་གཉིས་ཀ་ཡོད་པ་ཡིན་ནོ། །ནུབ་ཕྱོགས་པ་ཡིས། མི་སྐྱེ་
བའི་དབང་པོ་ལ་འདོད་པ་དང་བསམ་གཏན་དང་པོ་དེ་རྣམ་ཤེས་
ལྡན་པ་དང༌། གཉིས་པ་སོགས་ཀྱི་དེ་མི་ལྡན་པ་གཉིས་སུ་བཤད་
དོ། །སྣ་ལྕེ་ལུས་གསུམ་གྱིས་ཡུལ་མ་ཉམས་པར་འཛིན་པར་གསུངས་
པ་ཡུལ་ཆེ་ཆུང་མཉམ་པར་འཛིན་པའོ། །མཐོང་སྤངས་ཀྱིས་མཚན་
ཉིད་སྐྱེ་སོགས་བཞི་དེའི་ཐོབ་པ་འང་མཐོང་སྤངས་ཡིན་པ་དེའི་ཕྱིར།
ཉོན་མོངས་ཅན་དེ་ཉོན་མོངས་སུ་མ་ངེས་ལ་འདིར་ངན་སོང་གི་ལུས་
ངག་གི་ལས་མཐོང་སྤངས་མིན་པར་གསུངས་པ་ལས་འཕྲོས་ཏེ་དབང་
ཚོར་ལ་ལུས་ཚོར་ཟེར་བ་ལྟར་དབང་ཤེས་དང་མཚུངས་ལྡན་གྱི་སེམས་
པ་ལུས་ལས་དང་ཡིད་ལས་གང་ཡིན་དཔྱད། ས་གོང་མའི་ལུས་ལ་
འོག་མའི་མིག་མི་ལྡན་ལ་འོག་མའི་མིག་གིས་གོང་མའི་གཟུགས་མི་
མཐོང་། རྫུ་འཕྲུལ་དང་ནི་གཞན་ལ་བསྟེན་པ་མ་གཏོགས་ལོ་ལོ་
ཞེས་པ་མ་རངས་པ་ཡིན་ནམ་དཔྱད། ས་གོང་མའི་རྣམ་ཤེས་འོག་
753



བྱང་ཆུབ་ལོ་མ་དཔེ་ཚོགས།
།
མའི་མིག་ལ་བསྟེན་པ་མིན་ཞིང་འོག་མའི་ཤེས་པ་དང་མི་འདྲ་སྟེ་་
བསམ་གཏན་གཉིས་པར་འོག་མ་བསམ་གཏན་དང་པོའི་མིག་ཤེས་
མངོན་དུ་བྱེད་པའི་ཕྱིར། རྒྱུ་མཚན་དེའི་ཕྱིར་ན་དང་པོའི་མིག་གི་
བློས་བཞི་བ་མན་ལ་ཀུན་གྱི་གཟུགས་མཐོང་བའི་ཕྱིར། མིག་ཤེས་
ཀྱིས་གོང་འོག་རང་ས་གསུམ་མཐོང་བ་ལྟར་སྙོམས་འཇུག་དགུ་གྲུབ་
པའི་མིའི་ལུས་ལའང་གོང་འོག་རང་ས་གསུམ་གྱི་གཟུགས་མཐོང་བའི་
མིག་རྟེན་དུ་རུང་ཞིང་། དེ་ཚེ་བསམ་གཏན་བཞིའི་མིག་གིས་བལྟས་
ན་བཞི་བ་མན་ས་ལྔ་ཆར་གྱི་གཟུགས་མཐོང་ལ། དེ་བཞིན་དུ་་་
གསུམ་པའི་མིག་གིས་ས་བཞི་ནས་དང་པོའི་མིག་གིས་ས་གཉིས་པ་
མཐོང་བ་སོགས་ཅི་རིགས་པར་ནི་མཐོང་བ་ཡོད་ཅིང་། དེ་ལ་གོང་
འོག་རང་ས་གསུམ་ཀའི་གཟུགས་མཐོང་བའི་རྣམ་ཤེས་བརྟེན་པ་ཡང་
ཡོད་ལ། འདི་དག་ལུས་དང་རྣ་བའི་དབང་པོའི་ཡུལ་སྒྲ་དང་ཡུལ་
ཅན་རྣ་བའི་རྣམ་ཤེས་བཞིར་ཡང་ཅི་རིགས་པར་སྦྱར་བར་བྱའོ། །
ཡུལ་དུ་འགྱུར་ཚུལ་གྱི་སྒོའི་དབྱེ་ཁམས་བརྒྱད་ལས་དབང་ཤེས་ཡིད་
ཤེས་གཉིས་ཀའི་ཡུལ་ཡིན་པ་གཟུགས་སོགས་ཡུལ་ལྔ་དང་ཡིད་ཤེས་ཁོ་
ནའི་ཡུལ་ཡིན་པ་གཞན་བཅུ་གསུམ་མོ། །དབང་པོ་ཡིན་མིན་གྱིས་ཕྱེ་
བ་ཁམས་བཅོ་བརྒྱད་ལས་སྲོག་དབང་ཚོར་སོགས་ལྔ་དྲི་མེད་གསུམ་
དད་སོགས་ལྔ་སྟེ་ཆོས་ཁམས་ཀྱི་ཕྱེད་དང་ནང་ཁམས་བཅུ་གཉིས་
དབང་པོའི་ལྷག་མ་ཕྱིའི་ཁམས་ལྔ་དང་ཆོས་ཁམས་ཀྱི་ཕྱེད་དེ་ལས་
གཞན་དབང་པོ་མ་ཡིན་པའོ། །(དེབ་འདིའི་ནང་གདན་ས་ཆེན་པོ་
754



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དཔལ་ལྡན་བཀྲ་ཤིས་འཁྱིལ་གྱི་དགེ་བའི་བཤེས་གཉེན་འགའི་གསུང་
དཔར་ཤིང་མེད་པ་དག་ཕྱོགས་བསྒྲིགས་བྱས་མོད། དམ་པ་འདི་
དག་གི་གསུང་རྩོམ་གྱི་མ་ཕྱིར་སྔར་ཞུ་དག་མ་སོང་རྐྱེན་བཅོས་རྒྱུ་མང་
ཙམ་འདུག་པར་མངོན་པས། དགེ་བཤེས་འགར་ཞུ་དག་ཞུས་ཏེ་
ཅུང་ཟད་རེ་བཅོས་ཙམ་ལས་ཕལ་ཆེར་མ་ཕྱིར་ལྟར་རང་སོར་བཞག་
ཡོད། ཁྱད་པར་བཤེས་གཉེན་ཆེན་པོ་དམུ་དགེ་ཐུབ་བསྟན་ཚང་གི་
ཕར་ཕྱིན་གྱི་མགོ་མཇུག་ལག་སོན་མ་བྱུང་ལ། རྗེས་སུ་གལ་ཏེ་ལག་
ལ་ཆུད་ན་ཡང་བསྐྱར་ཁ་ཚང་བྱས་ནས་པར་རྒྱུའི་འདུན་པ་ཡོད་་་་
དོ། །）
755



བྱང་ཆུབ་ལོ་མ་དཔེ་ཚོགས། །
ཞར་བྱུང་།
ལས་དང་པོ་བ་ལ་ཉེ་བར་མཁོ་བའི་
བྱང་ཆུབ་ཏུ་བགྲོད་པའི་བདེ་ལམ་
ཞེས་བྱ་བ་བཞུགས་སོ། ། །
རྡོ་རྗེ་འཆང་དཀོན་མཆོག་རྒྱལ་མཚན་གྱིས་མཛད།
བླ་མ་དང་རྗེ་བཙུན་མཁྱེན་པའི་གཏེར་ལ་ཕྱག་འཚལ་ལོ། །ལྷ་
མིའི་སྟོན་པ་མཉམ་མེད་ཟས་གཙང་སྲས། ། རྒྱལ་པའི་རྒྱལ་ཚབ་མི་
ཕམ་ལྷའི་བླ་མ། །རྒྱལ་སྲས་ཐུ་བོ་རྗེ་བཙུན་མཁྱེན་པའི་གཏེར། །ཤིང་
རྟ་ཆེན་པོ་གཉིས་རྣམས་རྒྱལ་གྱུར་ཅིག། ཕུལ་བྱུང་ཞབས་དང་རྒྱལ་བ་
ཙོང་ཁ་བ། །དེ་ཡི་རིང་ལུགས་འཛིན་ལ་ཟླ་བྲལ་བ། །ཡོངས་འཛིན་
དམ་པའི་ཞབས་ཀྱི་འཁོར་ལོའི་རྡུལ། །གཙུག་གིས་མཆོད་དེ་ལམ་གྱི་
རིམ་པ་བྲི། །བྱང་ཆུབ་ལམ་གྱི་རིམ་པའི་འཁྲིད་ལ་བཞི། །མཛད་པ་
པོ་དང་ཆོས་ཀྱི་ཆེ་བ་དང་། །ཆོས་ལ་ཉན་བཤད་ཇི་ལྟར་བྱ་བ་དང་། །
གདམས་པས་སློབ་མ་བཀྲི་བའི་རིམ་པའོ། །དང་བོ་མཛད་པ་བོ་ཡི་ཆེ་
བ་ནི། །མཛད་པ་བོ་ནི་དཱི་པཾ་ཀ་ར་ཏེ། །ཕུན་སུམ་ཚོགས་པའི་རིགས་
སུ་སྐུ་བལྟམས་ནས། །ལུང་རྟོགས་ཡོན་ཏན་མ་ལུས་མཐར་སོན་ཏེ། །
རྒྱ་བོད་གཉིས་སུ་བསྟན་པ་རྒྱས་མཛད་པའོ། །ཆོས་ཀྱི་ཆེ་བ་(ལ་བཞི་
ལས་དང་བོ་)གདམས་པའི་རྒྱལ་པོ་འདིས། །ཐེག་གསུམ་སྤང་རྟོགས་
756



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
(ཐུན་ མོང་ བའི་）རིགས་ ཀུན་ (ཐེག་ཆེན་གྱི་）གང་ ཟག་ གཅིག།
འཚང་རྒྱའི་ལམ་(གྱི་གཙོ་བོའམ་ཡན་ལག་ཅི་རིགས་)དུ་གོ་བར་བྱེད་
པས་ན། །བསྟན་པ་ཐམས་ཅད་འགལ་མེད་རྟོགས་པར་འགྱུར། །
(གདམས་པ་འདིས་)དགེ་པའི་བཤེས་གཉེན་བསྟེན་ཚུལ་ནས་་་་་་
བཟུང་སྟེ། །ཞི་ལྷག་བར་རྣམས་གསུང་རབ་ཇི་བཞིན་དུ། །དཔྱད་
སྒོམ་འཇོག་སྒོམ་གང་འཚམ་གྱིས་འཁྲིད་པས། །གསུང་རབ་ཐམས་
ཅད་གདམས་པའི་མཆོག་ཏུ་འཆར། །(གདམས་པ་འདིས་）རྒྱལ་
པའི་གསུང་རབ་དགོངས་འགྲེལ་བཅས་པ་ལ། །ཐོས་བསམ་བྱེད་པའི་
ཚོགས་ལ་མི་ལྟོས་པར། །གནད་དོན་ཀུན་ལ་ངེས་པ་བདེ་བླག་ཏུ། །
སྟེར་བས་རྒྱལ་པའི་དགོངས་པ་བདེ་བླག་རྙེད། །(གདམས་པ་་་་་
འདིས་) ལེགས་གསུངས་ཐམས་ཅད་འཚང་རྒྱའི་ཐབས་ཉིད་དུ། །གོ་
བར་བྱེད་པས་བཀའ་ལ་བཟང་ངན་དང་། ། བླང་དང་དོར་བྱ་་་་
འབྱེད་པ་སྤོང་བས་ན། །(ཆོས་སྤོང་གི་) ཉེས་སྤྱོད་ཆེན་པོའམ་རང་
འགགས་ཉིད་དུ་འགྱུར། །གསུམ་པ་ཉན་བཤད་བྱ་ཚུལ་(ལ་གསུམ་
ལས། །） (དང་བོ་ལ་ཡང་གསུམ་ལས། ཐོས་པའི་ཕན་ཡོན་ནི།
ཚོམས་ལས།) ཐོས་པས།( བླང་དོར་གྱི།) ཆོས་རྣམས་ཤེས་
པར་འགྱུར། །ཐོས་པས་སྡིག་ལས་ལྡོག་ (པའི་ཚུལ་ཁྲིམས་འཐོབ་)
པར་བྱེད། ། ཐོས་པས་དོན་མ་ཡིན་པ་སྤོང་། (ཞིང་དགེ་བའི་་་
དམིགས་པ་ལ་གནས་པའི་ཏིང་ངེ་འཛིན་སྐྱེ་བ་དང་། །) ཐོས་པས་
(བདག་མེད་རྟོགས་པའི་ཤེས་རབ་ཀྱིས།) མྱ་ངན་འདས་པ་ཐོབ་
757



བྱང་ཆུབ་ལོ་མ་དཔེ་ཚོགས།
པར་བྱེད་དོ། །སྐྱེས་རབས་ལས། གང་ཞིག་ཐོས་པས་ཡིད་ནི་དད་
གྱུར་ནས། །ལེགས་པར་དགའ་ལ་བརྟན་པ་ཉིད་དུ་འགྱུར། ། ཤེས་
རབ་སྐྱེ་ཞིང་གཏི་མུག་མེད་པར་འགྱུར། །རང་གི་ཤས་ཀྱང་དེ་ནི་ཉོ་
བའི་རིགས། (ཅེས་དང་།)། ཐོས་པ་གཏི་མུག་མུན་སེལ་སྒྲོན་མེ་
ཡིན། །རྐུན་པོ་ལ་སོགས་མི་འཁྱེར་ནོར་གྱི་མཆོག་ཅེས་དང་། །ཀུན་
ཏུ་རྨོངས་པའི་དུག་འཇོམས་མཚོན་ཆ་ཡིན། །ཐབས་ཚུལ་མན་ངག་
སྟོན་པས་གྲོགས་ཀྱི་མཆོག། (ཅེས་དང་།)། ཕོངས་པར་གྱུར་ཀྱང་མི་
འགྱུར་མཛའ་བོ་སྟེ། །གནོད་པ་མེད་པ་མྱ་ངན་ནད་ཀྱི་སྨན། །ཉེས་
པ་ ཆེན་ པོའི་དཔུང་ འཇོམས་ དཔུང་ གི་ མཆོག། - (ཅེས་ དང་།)
གྲགས་དང་དཔལ་དང་གཏེར་གྱི་མཆོག་ཀྱང་ཡིན། །ཡ་རབས་རྣམས་
དང་ཕྲད་ན་སྐྱེས་ཀྱི་མཆོག། ཚོགས་ཀྱི་ནང་ན་མཁས་པ་མགུ་བར་
འགྱུར། (ཅེས་དང་། །) ཐོས་པའི་རྗེས་འཇུག་སྒྲུབ་པ་སྙིང་བོར་
བྱེད། །སྐྱེ་བའི་རྫོང་ལས་ཚེགས་ཆུང་ཐར་བར་འགྱུར། ། ཞེས་་་་་་་
གསུངས་པ་སོགས་ཐོས་པའི་ཕན་ཡོན་བསམ། །(གཉིས་པ་ཆོས་དང་
ཆོས་སྨྲ་བ་ལ་རིམ་གྲོ་སྐྱེད་ཚུལ།) ས་ཡི་སྙིང་བོའི་མདོ་ལས་འདི་
སྐད་དུ།. །གཅིག་ཏུ་དད་ཅིང་གུས་པས་ཆོས་མཉན་གྱི། །དེ་ལ་འཕྱ་
ཞིང་སྐུར་བར་མི་བྱའོ། །ཆོས་སྨྲ་བ་ལ་མཆོད་པ་བྱ་བ་ནི། ། སངས་
རྒྱས་འདྲ་བར་དེ་ལ་འདུ་ཤེས་བསྐྱེད། ། ཅེས་གསུངས་པ་ལྟར་གུས་
པས་རིམ་གྲོ་བསྐྱེད། ། (གསུམ་པ་ཉན་ཚུལ་ལ་གཉིས་ལས་སྣོད་ཀྱི་
སྐྱོན་གསུམ་སྤང་བ།) ཆོས་གྲྭར་ཞུགས་ཀྱང་རྣ་བ་མི་གཏོད་པ། ། །
758



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གཏད་ཀྱང་ཀུན་སློང་ངན་ནམ་ལོག་པར་གོ། ཉན་དུས་བཟུང་བའི་
ཚིག་དོན་བརྗོད་པ་སྟེ། །ཁ་སྦུབ་མི་གཙང་ཞབས་རྡོལ་ལྟ་བུ་སྤང་། །
(འདུ་ཤེས་དྲུག་བསྟེན་པ་ནི་）རང་ལ་(དུག་གསུམ་གྱི་）ནད་པ་ལྟ་
བུའི་འདུ་ཤེས་དང་། །ཆོས་སྨྲ་བ་ལ་སྨན་པ་ལྟ་བུ་དང་། །ཆོས་ལ་སྨན་
ལྟ་བུ་དང་ནན་ཏན་ལ། ། ནད་འཚོ་བ་དང་དེ་བཞིན་གཤེགས་པ་་
ལ། །སྐྱེས་བུ་དམ་པ་དང་ནི་ཆོས་ཚུལ་ལ། །རིང་དུ་གནས་པའི་འདུ་
ཤེས་དྲུག་བསྐྱེད་ཅིང་། །འགྲོ་ཀུན་དོན་དུ་སངས་རྒྱས་འཐོབ་པར་
བྱ། །དེའི་རྒྱུར་ཆོས་མཉན་སྙམ་དུ་བསམ་ཞིང་ཐོས་པའི་ཕན་ཡོན་
བསམ་ནས་)སྤྲོ་བས་མཉན། །(བཤད་ཚུལ་ལ་བཞི་ལས་བཤད་པའི་
ཕན་ཡོན་བསམ་པ། དྲག་ཤུལ་ཅན་གྱི་མདོ་ལས།) ཁྱིམ་པས་
ཟང་ཟིང་དཔག་མེད་བྱིན་པ་བས། །རབ་ཏུ་བྱུང་བས་ཚིགས་བཅད་
གཅིག་ཙམ་ཞིག། སྦྱིན་པ་བསོད་ནམས་ཆེ་བར་གསུངས་པ་་་་་་
སོགས། །(ལྷག་བསམ་བསྐུལ་བར་གསུངས་པ་རྣམས།)། ཆོས་སྦྱིན་
རྣམ་པར་དག་པའི་(ཀུན་སློང་དག་པས་མ་ནོར་བར་བཤད་པའི་）
ཕན་ཡོན་བསམ། །(སྟོན་པ་དང་ཆོས་ལ་རིམ་གྲོ་བསྐྱེད་པ་)བཅོམ་
ལྡན་འདས་ཀྱིས་རྒྱལ་བའི་ཡུམ་གསུངས་ཚེ། །ཉིད་ཀྱིས་སྟན་སོགས་
བཤམས་པར་མཛད་པ་ལྟར། །ཆོས་ལ་གུས་པར་བྱ་ཞིང་སྟོན་པ་ཡི། །
དྲིན་དང་ཡོན་ཏན་བསམས་ནས་གུས་པ་བསྐྱེད། །(བསམ་པ་ཇི་ལྟ་
བུས་བཤད་པ་）འདུ་ཤེས་ལྔ་བསྐྱེད་ (རང་ལ་སྨན་པ་ཆོས་ལ་སྨན་
མཉན་པ་པོ་ལ་ནད་པ་དང་གོང་གི་ཐ་མ་གཉིས་སོ་）འཁོར་ལ་བྱམས་
759་



བྱང་ཆུབ་ལོ་མ་དཔེ་ཚོགས།
པ་བསྒོམ། ། ཕྲག་དོག་ལེ་ལོ་འཆད་པས་ངལ་བ་དང་། །བདག་ཉིད་
སྒྲོགས་ཤིང་གཞན་སྐྱོན་གླེང་བ་དང་། ། དཔེ་མཁྱུད་བྱེད་དང་ཟས་
གོས་ལ་སོགས་པའི། །ཟང་ཟིང་དག་ལ་བལྟ་བ་སྤངས་ནས་ནི། །རང་
དང་གཞན་གྱིས་སངས་རྒྱས་ཐོབ་ཕྱིར་དུ། །བསྟན་པའི་བསོད་ནམས་
གང་དེ་བདག་ཉིད་ཀྱི། །བདེ་བའི་ཡོ་བྱད་སྙམ་དུ་བསམ་པར་བྱ། །
(སྦྱོར་བ་ཇི་ལྟ་བུས་བཤད་པ་)ཁྲུས་བྱས་གཙང་སྦྲས་གཙང་མའི་གོས་
བགོས་ཏེ། །གཙང་མའི་ཕྱོགས་སུ་ཁྲི་སྟན་ལ་འཁོད་ནས། །བདུད་
ཚར་བཅད་པའི་གཟུངས་བཏོན་བཞིན་གསལ་བས། ། དཔེ་དང་་་་
གཏན་ཚིགས་ལུང་དང་ལྡན་པར་བཤད། །(ཡུལ་གང་ལ་བཤད་མི་
བཤད་ཀྱི་ཁྱད་པར་）མ་གསོལ་བར་ནི་བཤད་པར་མི་བྱ་སྟེ། །གསོལ་
ཡང་སྣོད་ལ་བརྟག་ཅིང༌(དམིགས་གསལ་）སྣོད་ལྡན་དུ། །ཤེས་ན་
མ་གསོལ་བར་ཡང་བཤད་དུ་རུང་། །མཇུག་ཏུ་(ཐུན་མོང་དུ་ཇི་ལྟར་
བྱ་བ་) དགེ་བ་བཟང་སྤྱོད་སོགས་ཀྱིས་བསྔོ། །ཚུལ་དེས་བཤད་ཅིང་
ཉན་ན་(སྔར་བཤད་པའི་） དཔག་མེད་ཀྱི། །ཕན་ཡོན་(སོགས་）
འཐོབ་ཅིང་གཞན་དུ་(ན་ཆོས་དེ་ཉིད་)ཉོན་མོངས་པའི། །གྲོགས་
སུ་འགྲོ་(བ་མང་)བས་བློ་ལྡན་རྣམས་ཀྱིས་ནི། །ཉན་བཤད་ལམ་དུ་
གཏོང་བའི་ཚུལ་འདིར་འབད་དོ། ། བཞི་བ་གདམས་པས་སློབ་མ་
བཀྲི་རིམ་ལ། །ལམ་གྱི་རྩ་བ་བཤེས་གཉེན་བསྟེན་ཚུལ་དང༌། །བསྟེན་
ནས་བློ་སྦྱང་བ་ཡི་རིམ་པ་གཉིས། །དང་བོ་ལ་གཉིས་སྤྲོས་ཏེ་བཤད་པ་
དང་། །སྐྱོང་ཚུལ་བསྡུས་ཏེ་བསྟན་པའོ་དང་བོ་ལ། །དྲུག་ལས་དགེ་
760



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བའི་བཤེས་ཀྱི་མཚན་ཉིད་ནི། །(མདོ་སྡེ་རྒྱན་ལས་）བཤེས་གཉེན་
དུལ་བ་ཞི་བ་ཉེར་ཞི་བ་(བསླབ་པ་གསུམ།)། །(སློབ་མ་ལས་）ཡོན་
ཏན་ལྷག་པ་ (གཞན་གྱི་དོན་ལ་སྤྲོ་བ་བརྟན་པ་）བརྩོན་བཅས་(སྡེ་
སྣོད་གསུམ་སོགས་) ལུང་གིས་ཕྱུག། དེ་ཉིད་རབ་ཏུ་རྟོགས་པ་(དེ་
ཁོ་ན་ཉིད་མངོན་དུ་གྱུར་པའམ་ལུང་རིགས་ཀྱིས་རྟོགས་པ་）སྨྲ་མཁས་
ལྡན། །(དོན་གདུལ་བྱའི་བློ་ལ་སྐྱེལ་བ་ལ་གཟོ་བ། ཀུན་སློང་)
བརྩེ་བའི་བདག་ཉིད་སྐྱོ་བ་སྤངས་( ཡང་ཡང་འཆད་པས་མི་ངལ་བ་)
ལ་བརྟེན། །ཞེས་པས་(ཐེག་ཆེན་གྱི་) བཤེས་གཉེན་མཚན་ཉིད་བཅུ་
ལྡན་དུ། །གསུངས་ཤིང་དེ་ཡི་ནང་ནས་བསླབ་གསུམ་དང་། །དེ་ཉིད་
རྟོགས་པ་སྙིང་རྗེ་ལྡན་པ་ལྔ། །གཙོ་བོ་ཡིན་ལ་དེ་དག་དང་ལྡན་པ། །
དུས་ཀྱི་དབང་གིས་རྙེད་པར་དཀའ་ནའང་། ། སྐྱོན་ཡོན་གཉིས་པོ་
ཡོན་ཏན་ ཤས་ཆེ་ཞིང་། ། རང་ལས་ཡོན་ཏན་ལྷག་པ་གཅིག་་་་་་
བརྟེན། ། སློབ་མ་བསྟེན་འདོད་པས་ཀྱང༌(མཚན་ཉིད་)དེ་དག་་་་
སྒྲུབས། །གཉིས་པ་སྟེན་བྱེད་སློབ་མའི་མཚན་ཉིད་ནི། །འཕགས་པ་
（ལྷས་ཆགས་སྡང་གི་ཕྱོགས་ལྷུང་མེད་པའི་)གཟུར་གནས་(ལམ་
ཡང་དག་ལྟར་སྣང་འབྱེད་པའི་) བློ་ལྡན་(ཆོས་)དོན་གཉེར་པའི། །
ཉན་པོ་སྣོད་ཅེས་བྱ་བར་བཤད་གསུངས་པས། ། དེ་དག་ཚང་ན་་་་
དགའ་བ་ཆེན་པོ་བསྒོམ། ། མ་ཚང་ན་ནི་ཚང་བའི་རྒྱུ་ལ་འབད། །
གསུམ་པ་དེས་དེ་ཇི་ལྟར་བསྟེན་པ་ཡི། །ཚུལ་ལ་གཉིས་ཏེ་བསམ་པས་
བསྟེན་ཚུལ་དང༌། །སྦྱོར་བས་བསྟེན་པའི་ཚུལ་ལོ་དང་བོ་ལ། །གཉིས་
761



བྱང་ཆུབ་ལོ་མ་དཔེ་ཚོགས། །
ཏེ་རྩ་བ་དད་པ་སྦྱང་བ་དང་། །བཀའ་དྲིན་དྲན་ཏེ་གུས་པར་བྱ་
བའོ། །དང་བོའི་ཚུལ་ནི་རྒྱུད་སྡེ་ལས། ། སློབ་དཔོན་གྱི་ནི་ཡོན་ཏན་
བཟུང་། །སྐྱོན་ནི་ནམ་ཡང་བཟུང་མི་བྱ། །ཡོན་ཏན་བཟུང་ན་དངོས་
གྲུབ་འཐོབ། ། སྐྱོན་རྣམས་བཟུང་ན་དངོས་མི་འགྲུབ། །ཅེས་་་་་་་
གསུངས་པ་ལྟར་དགེ་བའི་བཤེས། ། སྐྱོན་ལས་ཡོན་ཏན་ཤས་ཆེ་་་
ནའང་། །ཆུང་ངུའི་སྐྱོན་ངོས་ནས་བརྟགས་ན། །དངོས་གྲུབ་འགྲུབ་
པའི་གེགས་བྱེད་ཅིང་། །སྐྱོན་ཤས་ཆེ་ནའང་མ་བརྟགས་པར། །ཡོན་
ཏན་ངོས་ནས་དད་སྦྱངས་ན། །དངོས་གྲུབ་འགྲུབ་པའི་རྐྱེན་བྱེད་
པས། །སྐྱོན་ལ་ཅུང་ཟད་མི་རྟོག་པར། །ཡོན་ཏན་རྐྱང་བའི་ངོས་ནས་
བལྟ། །དེ་ཡང་སངས་རྒྱས་དངོས་ཉིད་དུ། །བལྟ་བར་བྱ་སྟེ་ཀྱེ་རྡོར་
ལས། །ཕྱི་མའི་དུས་སུ་གྱུར་པ་ན། །ང་ཉིད་སློབ་དཔོན་གཟུགས་ཀྱི་
སྐུ། ། ཞེས་དང་དེ་བཞིན་གུར་ལས་ཀྱང་། །གང་ཉིད་རྡོ་རྗེ་སེམས་
དཔའ་ཞེས། །དེ་ཉིད་སློབ་དཔོན་གཟུགས་སུ་འཛིན། །སེམས་ཅན་
ཕན་གདགས་དམིགས་ནས་ནི། །ཐ་མལ་བ་ཡི་གཟུགས་སུ་གནས། །
ཞེས་སོགས་གསུངས་ཤིང་དཔའ་བོས་ཀྱང་། །སློབ་དཔོན་དང་ནི་རྡོ་
རྗེ་འཛིན། །ཐ་དད་པར་ནི་མི་བརྟག་གོ། ཅེས་སོགས་རྒྱ་ཆེར་གསུངས་
པས་སོ། །དུག་ལྔ་སེར་སྣ་ལ་སོགས་དང་། །ཉེས་སྤྱོད་མང་བོ་ལྡན་
པས་ན། །སངས་རྒྱས་ཅི་སྟེ་ཡིན་སྙམ་དུ། །སྐྱོན་རྟོག་ཤོར་ན་དེ་ལྟའི་
སྐྱོན། །རང་བློའི་སྐྱོན་གྱིས་སྣང་བ་ཙམ། །ཡིན་གྱི་དགེ་བའི་བཤེས་
གཉེན་ལ། །ཡོད་ནས་སྣང་བ་མ་ཡིན་ཏེ། །ལེགས་པའི་སྐར་མས་ཟས་
་་762



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གཙང་སྲས། །སྐྱོན་གྱི་གོང་བུར་མཐོང་བ་སོགས། །དོན་ལ་མི་གནས་
པ་བཞིན་ནོ། །སྙམ་དུ་བསམ་ནས་བཤགས་བསྡམ་བྱ། ། གཉིས་པ་
བཀའ་དྲིན་རྗེས་སུ་དྲན་པ་ནི། ། སྡོང་བོ་བཀོད་པའི་མདོ་ལས་འདི་
སྐད་དུ། །འདི་ནི་བདག་གི་དགེ་བཤེས་ཆོས་སྨྲ་བ། །ཆོས་ཀུན་ཡོན་
ཏན་ཡོངས་སུ་སྟོན་བྱེད་དེ། །བྱང་ཆུབ་སེམས་དཔའི་སྤྱོད་ལམ་་་
ཡོངས་སྟོན་པ། །ཡིན་ཞེས་སེམས་གཅིག་བསམས་ནས་འདིར་འོངས་
སོ། །འདི་དག་བསྐྱེད་པས་བདག་གི་མ་ལྟ་བུ། །ཡོན་ཏན་འོ་མ་ལྟུད་
པས་མ་མ་འདྲ། །བྱང་ཆུབ་ཡན་ལག་ཡོངས་སུ་སྦྱོང་བ་ཡིན། །དགེ་
བཤེས་འདི་དག་གནོད་པ་རྣམ་པར་བཟློག། རྒ་ཤི་ཐར་བྱེད་སྨན་པ་
ལྟ་བུ་སྟེ། །བདུད་རྩིའི་ཆར་འབེབས་ལྷ་དབང་བརྒྱ་བྱིན་འདྲ། །ཟླ་ཉ་ ་
ལྟ་བུར་དཀར་པོའི་ཆོས་ཀྱིས་རྒྱས། །ཞི་བའི་ཕྱོགས་སྟོན་ཉི་མ་གསལ་
བ་འདྲ། །དགྲ་དང་གྲོགས་ལ་རི་བོ་འདྲ་བ་སྟེ། །རྒྱ་མཚོ་བཞིན་དུ་མི་
འཁྲུག་སེམས་དང་ལྡན། །ཡོངས་སུ་སྐྱོང་དང་མཉན་པ་འདྲ་བ་་་་
ཞེས། །དེ་འདྲའི་སེམས་ཀྱིས་ནོར་བཟང༌ (རང་ལ་འདོན་པ་སྤོ་）
འདིར་འོངས་སོ། །བྱང་ཆུབ་སེམས་དཔའ་བདག་གི་བློ་སྐྱེད་པ། །
སངས་རྒྱས་སྲས་པོ་བྱང་ཆུབ་སྐྱེད་བྱེད་པ། །འདི་དག་བདག་བཤེས་
སངས་རྒྱས་བསྔགས་པ་ཞེས། །དེ་ལྟར་དགེ་བའི་སེམས་ཀྱིས་འདིར་
འོངས་སོ། །འཇིག་རྟེན་སྐྱོབ་པས་དཔའ་བོ་ལྟ་བུ་སྟེ། །དེད་དཔོན་
མགོན་དང་སྐྱབས་སུ་གྱུར་པ་ཡིན། །འདི་དག་བདག་ལ་བདེ་སྟོབ་
མིག་ཡིན་ཞེས། ། དེ་འདྲའི་སེམས་ཀྱིས་དགེ་བཤེས་བསྙེན་བཀུར་་་་
763



བྱང་ཆུབ་ལོ་མ་དཔེ་ཚོགས།
བྱེད། །ཅེས་གསུངས་པ་སོགས་ཕན་བདེ་སྩལ་བ་ཡི། །བླ་མའི་བཀའ་
དྲིན་མཐའ་དག་ལེགས་བསམས་ནས། །འདི་ནི་འདི་ལྟའི་དྲིན་དང་
ལྡན་སྙམ་དུ། །སྙིང་ནས་གུས་པ་ཆེན་པོ་ཡང་ཡང་བསྐྱེད། །གཉིས་པ་
སྦྱོར་བས་བསྟེན་ཚུལ་ནི། །(ལྔ་བཅུ་བར་) འདིར་མང་སྨོས་པ་ཅི་
ཞིག་དགོས། །བླ་མ་དགྱེས་བྱེད་གང་ཡིན་བྱ། །མི་མཉེས་བྱེད་ཀུན་
སྤང་བ་ནི། །དེ་དང་དེ་ལ་འབད་དེ་བརྟག། དངོས་གྲུབ་སློབ་་་
དཔོན་རྗེས་འབྲང་ཞེས། །རྡོ་རྗེ་འཛིན་པ་ཉིད་གསུང་བར། །ཤེས་
ནས་དངོས་པོ་ཐམས་ཅད་ཀྱིས། །བླ་མ་ཡོངས་སུ་མཉེས་པར་བྱ། །
ཞེས་གསུངས་པ་ལྟར་（ལུས་སྲོག་སོགས་) ཟང་ཟིང་དབུལ། །ལུས་
(ཀྱིས་སྐུ་ཁྲུས་སོགས་）དང་ངག་གིས་(ཡོན་ཏན་བརྗོད་པ་སོགས་）
བསྙེན་བཀུར་བྱེ། ། བཀའ་བཞིན་སྒྲུབ་པའི་མཆོད་པ་ (སྒྲུབ་པའི་
མཆོད་པ་ནི་མཆོད་པའི་མཆོག་གོ་）དབུལ། ། མི་མཉེས་སྐད་ཅིག་
ཙམ་མི་སྒྲུབ། །འོན་ཏེ་བླ་མའི་བཀའ་ཡིན་ནའང་། །རིགས་པ་ཡིས་
ནི་མི་ནུས་ན། །མི་ནུས་དེ་ལ་ཚིག་གིས་སྦྱངས། །གསུངས་པ་ལྟར་དུ་
ཤད་ སྦྱང་བྱ། །བཞི་བ་ བཤེས་གཉེན་བསྟེན་པའི་ ཕན་ཡོན་ནི། །
སངས་རྒྱས་གོ་འཕང་ལ་ཉེ་རྒྱལ་རྣམས་དགྱེས། ། དགེ་བའི་བཤེས་
ཀྱིས་མི་ཕོངས་ལས་ཉོན་ ཕམ། །ཡོན་ཏན་ཚོགས་ཀྱིས་ཇེ་མཐོ་ཇེ་་་
མཐོར་འགྱུར། །གནས་སྐབས་མཐར་ཐུག་དོན་རྣམས་བདེ་བླག་་་་
འགྲུབ། ། བཤེས་གཉེན་བཀུར་བས་ངན་འགྲོ་མྱོང་བའི་ལས། །ཚེ་
འདིར་གནོད་པ་ཕྲ་མོའམ་རྨི་ལམ་དུ། ། མྱོང་ བས་འདྲོངས་ཤིང་་་་
764



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སངས་རྒྱས་དཔག་མེད་ལ། །ཡོན་ཕུལ་བ་ཡི་དགེ་རྩའང་ཟིལ་གྱིས་
གནོན། །ལྔ་བ་ (ཚུལ་བཞིན་) མ་བསྟེན་པ་ཡི་ཉེས་དམིགས་ནི། །
(ལྔ་བཅུ་བར་) སློབ་དཔོན་ལ་ནི་སྨོད་པ་དེ། །ཡམས་དང་མཛེ་དང་
ནད་རྣམས་དང་། ། གདོན་ དང་ རིམས་ དང་ དུག་ རྣམས་ ཀྱིས། །
རྨོངས་ཆེན་དེ་ནི་འཆི་བར་འགྱུར། ། རྒྱལ་པོ་མེ་དང་སྦྲུལ་གདུག་་་
དང༌། །ཆུ་དང་མཁའ་འགྲོ་རྐུན་པོ་དང༌། །གདོན་དང་ལོག་འདྲེན་
རྣམས་ཀྱིས་ཀྱང་། །བསད་ནས་སེམས་ཅན་དམྱལ་བར་འགྲོ། །ནམ་
ཡང་སློབ་དཔོན་དག་གི་ནི། །ཀུན་ཏུ་སེམས་དཀྲུག་མི་བྱ་སྟེ། །གལ་
ཏེ་རྨོངས་པས་བྱས་གྱུར་ན། །དམྱལ་བར་ངེས་པར་འཚེད་པར་་་་
འགྱུར། ། ཞེས་སོགས་དག་དང་གཞན་ལས་(དགྲ་ནག་གི་དཀའ་་་
འགྲེལ་དུ་དྲངས་པ་ལས་)ཀྱང་། །ཚིགས་བཅད་གཅིག་ཙམ་ཉན་པ་
ལ། །གང་གིས་བླ་མར་མི་འཛིན་པ། །ཁྱི་ཡི་སྐྱེ་བ་བརྒྱར་སྐྱེས་ནས། །
རྨེ་ཤ་ཅན་དུ་སྐྱེ་བར་འགྱུར། ། ཞེས་སོགས་ཉེས་དམིགས་མི་བཟད་
གསུངས། །གཞན་ཡང་ཡོན་ཏན་མ་སྐྱེས་པ། །མི་སྐྱེ་སྐྱེས་པ་རྣམས་
ཀྱང་ཉམས། །མི་དགེའི་བཤེས་དང་སྡིག་པའི་གྲོགས། །བསྟེན་་་་་་
ནའང་ཡོན་ཏན་རྣམས་འགྲིབ་ཅིང་། ། སྐྱོན་རྣམས་འཕེལ་ནས་མི་་
འདོད་པ། །མཐའ་དག་སྐྱེད་པས་ཤེས་ལྡན་གྱིས། །རྣམ་པ་ཀུན་དུ་
སྤང་བར་བྱ། །དྲུག་པ་དོན་བསྡུ་བ་ནི་སྙིང་ཁོང་ནས། །ཆོས་ཞིག་
བྱེད་ན་མ་ནོར་འཁྲིད་མཁས་པའི། །བཤེས་གཉེན་དམ་པ་ཡུན་རིང་
བསྟེན་དགོས་པས། །(བཤེས་གཉེན་བསྟེན་ཚུལ་གྱི་）ཆོས་སྐོར་འདི་
765



བྱང་ཆུབ་ལོ་མ་དཔེ་ཚོགས།
དག་གདམས་པའི་མཐིལ་དུ་གཟུང༌། །གཉིས་ (པ་སྐྱོང་ཚུལ་བསྡུས་
ཏེ་བསྟན་པ་)ལ་གཉིས་ཐུན་གྱི་ངོ་བོ་ལ། །ཇི་ལྟར་བྱ་བའི་ཚུལ་དང་
ཐུན་མཚམས་སུ། ། ཇི་ལྟར་བྱ་བའི་ཚུལ་ལོ་དང་བོ་ལ། །སྦྱོར་དངོས་
མཇུག་གསུམ་ཡོད་པའི་སྦྱོར་བ་ནི། །གནས་ཁང་བྱི་དོར་བྱས་ལ་རྟེན་
གསུམ་དགྲམ། །གཡོ་དང་བྲལ་བའི་མཆོད་པ་མཛེས་པར་བཤམ། །
བདེ་བའི་སྟན་ལ་ལུས་བསྲང་སྐྱིལ་ཀྲུང་གིས། །རྒྱུད་དང་འདྲེས་པའི་
སྐྱབས་འགྲོ་སེམས་བསྐྱེད་བྱ། །མདུན་གྱི་ནམ་མཁར་ཟབ་དང་རྒྱ་ཆེ་
བའི། །བརྒྱུད་པའི་བླ་མ་འཁོར་བཅས་གསལ་བཏབ་ནས། །རྟོགས་
པ་སྐྱེ་བའི་མཐུན་རྐྱེན་བསག་སྦྱང་གི། གནད་ཀུན་བསྡུས་པའི་ཡན་
ལག་བདུན་པ་བྱ། །དེ་ནས་མཎྜལ་ཕུལ་ཏེ་ཕྱི་ནང་གི། བར་ཆད་ཞི་
ཞིང་ཕྱིན་ཅི་ལོག་གི་བློ། །མཐའ་དག་འགགས་ནས་ལམ་རིམ་བདེ་
བླག་ཏུ། །རྒྱུད་ལ་སྐྱེ་བའི་གསོལ་འདེབས་ཤུགས་དྲག་བྱ། །ས་བཅད་
གཉིས་པ་སྐྱོང་ཚུལ་དངོས་གཞི་ནི།( །སྤྱིའི་སྐྱོང་ཚུལ་）འོག་ནས་འབྱུང་
བའི་ལམ་རིམ་སྒོམ་པ་ནི། །དགེ་ལ་ཇི་ལྟར་འདོད་འདོད་བཀོལ་རུང་
དུ། །བྱ་ཕྱིར་ཡིན་པས་དམིགས་པའི་གྲངས་གོ་རིམ། །ངེས་ངེས་བྱས་
ཏེ་ལྷག་ཆད་མེད་པར་སྐྱོང་། །སྐབས་འདིའི་སྐྱོང་ཚུལ་སྐབས་འདིར་
བཤེས་གཉེན་བསྟེན་པའི་ཕན་ཡོན་དང་། ། མ་བསྟེན་པ་ཡི་ཉེས་་་་
དམིགས་རྣམས་བསམས་ནས། ། སྐྱོན་རྟོག་བསྡམ་ཞིང་ཡོན་ཏན་་་་་
(ཚུལ་ཁྲིམས་དང་ཏིང་ངེ་འཛིན་སོགས་རང་གིས་）མཐོང་་་་་་་
དང༌། ། བཀའ་ དྲིན་ བསམས་ ནས་ དད་ གུས་ སྐྱེས་ སྐྱེས་ བསྒོམ། །
766



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གསུམ་པ་མཇུག་ཏུ་ཇི་ལྟར་བྱ་བ་ནི། །དགེ་བ་སྨོན་གནས་གཉིས་སུ་
བསྔོ་བ་སྟེ། །ཚུལ་འདིས་ཉིན་ཞག་རེ་ལ་ཐུན་བཞིར་བསྒོམ། །དེ་ཡང་
དང་བོ་ཐུན་ཆུང་གྲངས་མང་བྱ། །བརྟན་དུ་སོང་ནས་ཐུན་ཚད་་་་
སྲིངས་སྟེ་སྐྱོང་། །ཐུན་གྱི་མཚམས་སུ་ཇི་ལྟར་བྱ་བ་ནི། །བསྐྱང་རྒྱུའི་
དམིགས་རྣམ་རྒྱ་ཡན་དུ་བཏང་ན། །སྒོམ་སྐྱེད་ཤིན་ཏུ་ཆུང་བས་ཐུན་
མཚམས་སུའང་། །ཡང་ཡང་དྲན་པར་བྱ་ཞིང་བསག་སྦྱང་དང༌། །དེ་
སྟོན་གསུང་རབ་བལྟ་ཞིང་ཚུལ་ཁྲིམས་བསྲུང༌། །(དབང་བོའི་སྒོ་་
སྡོམ་པ་）གཞན་ཡང་ཡུལ་དབང་ཕྲད་པ་ལ་བརྟེན་ནས། ། ཚོགས་
དྲུག་སྐྱེས་པའི་མཇུག་ཏུ་ཡིད་ཤེས་ཡུལ། །ཡིད་འོང་དྲུག་དང་ཡིད་མི་
འོང་དྲུག་ལ། །ཆགས་སྡང་སྐྱེ་བ་དེ་ཉིད་བསྲུང་བར་བྱ། །(ཤེས་
བཞིན་སྤྱོད་པ་）ཉིན་མཚན་ཀུན་དུ་ལུས་ངག་ཡིད་གསུམ་གྱི། །བྱ་བ་
གང་དང་གང་ལ་འཇུག་པའི་ཚེ། །བྱ་བ་དག་དང་བྱ་བ་མ་ཡིན་པ། །
ཤེས་པར་བྱས་ནས་ཤེས་བཞིན་འཇུག་ལྡོག་སྤྱོད། །འདི་དང་དབང་
བོ་སྡོམ་པ་ལ་འབད་ན། །ཉམས་ལེན་གང་ལའང་བོགས་འཐོན་ཁྱད་
པར་དུ། །ཚུལ་ཁྲིམས་རྣམ་པར་དག་ཅིང་ཞི་ལྷག་གིས། །བསྡུས་པའི་
ཏིང་ངེ་འཛིན་རྣམས་བདེ་བླག་འགྲུབ། (། ཟས་ཀྱི་ཉེས་དམིགས་)ཁ་
ཟས་སྐྱུགས་པ་དང་མཚུངས་བཤང་གཅི་སྤེལ། །ནད་སྐྱེད་ཚོལ་བསྲུང་
བརླག་པའི་སྡུག་བསྔལ་ཆེ། །མཛའ་བ་ཉམས་ཤིང་མི་ངོམས་གཡུལ་
ངོ་སྤྲོད། །ཟས་ཕྱིར་སྡིག་པ་བསགས་ནས་ངན་འགྲོར་ལྟུང་། །སྙམ་དུ་
བསམས་ནས་(ཟས་ཀྱི་ཀུན་སློང་)ལུས་ཀྱི་སྲིན་བུ་དང་། །སྦྱིན་པ་བོ་
767



བྱང་ཆུབ་ལོ་མ་དཔེ་ཚོགས།
ལ་ཕན་པའི་བསམ་པ་དང་། ། སེམས་ཅན་ཀུན་དོན་བསྒྲུབ་པར་བྱ་
སྙམ་པས། (།ཟས་ཀྱི་ཚོད་རིག་པ་)དགེ་བའི་ལས་ལ་མི་གནོད་ཙམ་དུ་
ཟ། །ནམ་ གྱི་སྟོད་སྨད་ཆ་ལ་མི་ཉལ་བར། ། རྣལ་འབྱོར་དག་ལ་་་་
བརྩོན་ཞིང་ཉལ་བའི་ཚེ། །ལུས་ཀྱི་སྤྱོད་ལམ་དྲན་ཤེས་བསྟེན་ཚུལ་
དང་། །འདི་ཙམ་ཞིག་ན་ལྡང་བའི་འཕེན་པ་གཏོང་། །དངོས་གཞིའི་
སྐབས་ཀྱི་སྐྱོང་ཚུལ་མ་གཏོགས་པ། །སྦྱོར་དངོས་མཇུག་གསུམ་ཐུན་
མཚམས་ཀྱི་ཉམས་ལེན། །འདི་རྣམས་འདི་ནས་བཟུང་སྟེ་ལྷག་མཐོང་
གི།བར་གྱི་དམིགས་རྣམ་གང་སྐྱོང་ཀུན་ལ་སྦྱར། (།གཉིས་པ་སྐྱོང་ཚུལ་
གཉིས་ཀྱིས་བསྐྱང་དགོས་པའི་རྒྱུ་མཚན་ནི།) བཤེས་གཉེན་་་་་་
བསྟེན་ཚུལ་དལ་འབྱོར་དོན་ཆེ་དང༌། ། རྙེད་དཀའ་འཆི་བ་མི་རྟག་
ལས་འབྲས་དང༌། །འཁོར་བའི་ཉེས་དམིགས་སེམས་བསྐྱེད་ལྷག་་་་
མཐོང་ལ། ། དཔྱད་ སྒོམ་ དགོས་ ཤིང་ ཞི་ གནས་ སྒྲུབ་ སོགས་ ལ། །
འཇོག་སྒོམ་དགོས་པས་མཁས་དང་ཀུ་ས་ལི། །གཉིས་ཀས་སྒོམ་ཚུལ་
གཉིས་ཀ་བྱ་དགོས་ཀྱི། །མཁས་པས་དཔྱད་སྒོམ་ཁོ་ན་ཀུ་ས་ལིས། །
འཇོག་སྒོམ་ཁོ་ན་བྱ་ཞེས་འདོད་པ་འཁྲུལ། །དཀོན་མཆོག་སོགས་ལ་
དད་པ་ཤུགས་དྲག་གིས། །བྱིང་བ་གཅོད་སླ་སྐྱོ་ཤས་ཤུགས་དྲག་་་་
གིས། ། རྒོད་པ་གཅོད་པར་སླ་བས་དཔྱད་སྒོམ་ནི། ། མི་རྟོག་ཏིང་
འཛིན་བསྒྲུབ་ནའང་ཐབས་ཀྱི་མཆོག། གཉིས་པ་བཤེས་གཉེན་་་་
བསྟེན་ནས་བློ་སྦྱང་བའི། །རིམ་པ་ལ་གཉིས་དལ་བའི་རྟེན་འདི་ལ། །
སྙིང་པོ་བླང་བའི་ཕྱིར་དུ་བསྐུལ་བ་དང་། ། སྙིང་བོ་ཇི་ལྟར་ལེན་པའི་
768



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཚུལ་དངོས་སོ། །དང་བོ་ལ་གསུམ་དལ་འབྱོར་ངོས་བཟུང་བ། །དོན་
ཚེ་རྙེད་དཀའ་བསམ་པའོ་དང་བོ་ནི། ། ཚེ་རིང་ལྷ་དང་ངན་སོང་་
གསུམ། ། དབང་བོ་མ་ཚང་མཐའ་འཁོབ་སྐྱེས། ། རྒྱལ་བའི་བཀའ་
མེད་ལོག་ལྟ་ཅན། །ཞེས་པའི་མི་ཁོམ་བརྒྱུད་པོ་དང་། ། བྲལ་བའི་
རལ་བ་བརྒྱད་ལྡན་ཞིང༌། ། མི་ཉིད་དབུས་སྐྱེས་དབང་བོ་ཚང་། །
ལས་མཐའ་མ་ལོག་(མཚམས་མེད་མ་བྱས་པ་) གནས་ (སྡེ་སྣོད་་་་
གསུམ་)ལ་དད། །སངས་རྒྱས་བྱོན་དང་དམ་ཆོས་སྟོན། །བསྟན་པ་
གནས་དང་དེ་རྗེས་འཇུག། གཞན་ཕྱིར་སྙིང་ནི་བརྩེ་བའོ། །ཞེས་
པའི་འབྱོར་བ་བཅུ་ལྡན་ལ། ། དལ་འབྱོར་ཚང་བའི་རྟེན་ཞེས་་་་་་་
བརྗོད། ། གཉིས་པ་དལ་འབྱོར་དོན་ཆེ་བསམ་ཚུལ་སློབ་སྤྲིངས་་་་་་
ལས། །བདེ་གཤེགས་ལམ་རྟེན་འགྲོ་བ་འདྲེན་པར་ཆས་གྱུར་ཅིང་། །
སེམས་ཀྱི་སྟོབས་ཆེན་མི་ཡིས་རྙེད་པ་གང་ཡིན་པ། །ལམ་དེ་ལྷ་དང་ཀླུ་
ཡིས་རྙེད་མིན་ལྷ་མིན་དང་། །མཁར་ལྡིང་རིག་འཛིན་མི་འམ་ཅི་དང་
ལྟོ་འཕྱེས་མིན། །ཞེས་གསུངས་པ་ལྟར་འགྲོ་བ་གཞན་རྣམས་ཕལ་མོ་
ཆེ། ། ཐེག་པ་ཆེན་པོའི་ལམ་ གྱི་རྟེན་དུ་མི་རུང་ཞིང་། །(གནས་་་་
སྐབས་ལ་ལྟོས་ཏེ་དོན་ཆེ་སྟེ།) འདི་ཡི་རྟེན་ལ་མངོན་མཐོའི་རྒྱུ་
རྣམས་(དང་མངོན་མཐོ་ཁྱད་པར་ཅན་རྡོ་རྗེའི་ལུས་ཀྱི་རྒྱུ་ཡང་) བདེ་
བླག་འགྲུབ། །(མཐར་ཐུག་གི་དོན་ཆེ་སྟེ་）སྡོམ་གསུམ་རྣམ་དག་སྐྱེ་
ཞིང་སྙིགས་མའི་ཚེ་གཅིག་ལ། །རྫོགས་སངས་རྒྱས་ཀྱི་གོ་འཕང་སྒྲུབ་
པར་ནུས་པས་ན། །དལ་འབྱོར་འདི་ཉིད་ཤིན་ ཏུ་དོན་ཆེ་སྙམ་དུ་
769



བྱང་ཆུབ་ལོ་མ་དཔེ་ཚོགས། །
བསམ། །དེས་ན་འདི་འདྲའི་རྙེད་དཀའ་དོན་ཆེན་རྙེད་གྱུར་ནས། །
དོན་མེད་སྟོང་ལོག་བྱེད་ན་བདག་ལ་སྙིང་མེད་པར། །གདོན་མི་ཟ་སྟེ་
ཞི་བ་ལྷས། །འདི་འདྲའི་དལ་བ་རྙེད་གྱུར་ནས། །བདག་གིས་དགེ་
གོམས་མ་བྱས་ན། །འདི་ལས་བསླུས་པ་གཞན་མེད་དེ། །འདི་ལས་
རྨོངས་པའང་གཞན་མེད་དོ། །གལ་ཏེ་བདག་གིས་དེ་རྟོགས་ནས། །
རྨོངས་པས་ཕྱིས་ཀྱང་སྒྱིད་ལུག་ན། །འཆི་བར་འགྱུར་བའི་དུས་ཀྱི་
ཚེ། །མྱ་ངན་ཆེན་པོ་ལྡང་བར་འགྱུར། །དམྱལ་མེ་བཟོད་དཀས་ཡུན་
རིང་དུ། །བདག་གི་ལུས་ལ་བསྲེགས་གྱུར་ན། །འགྱོད་པ་མི་ཟད་མེ་
འབར་བས། །སེམས་གདུང་འགྱུར་བར་གདོན་མི་ཟ། །ཤིན་ཏུ་རྙེད་
དཀའ་ཕན་པའི་ས། །ཅི་ཞིག་ལྟར་སྟེས་རྙེད་གྱུར་ནས། །བདག་ཉིད་
ཤེས་དང་ལྡན་བཞིན་དུ། ། ཕྱིར་ཡང་དམྱལ་བ་དེར་འཁྲིད་ན། །
སྔགས་ཀྱིས་རྨོངས་པར་བྱས་པ་བཞིན། །བདག་ལ་འདིར་སེམས་མེད་
དུ་ཟད། །ཅིས་རྨོངས་བདག་ཀྱང་མ་ཤེས་ཏེ། །བདག་གི་ཁོང་ན་ཅི་
ཞིག་ཡོད། །ཅེས་དང་། །མི་ཡི་གྲུ་ལ་བརྟེན་ནས་ནི། །སྡུག་བསྔལ་ཆུ་
བོ་ཆེ་ལས་སྒྲོལ། །གྲུ་འདི་ཕྱིས་ནས་རྙེད་དཀའ་བས། །རྨོངས་པ་དུས་
སུ་གཉིད་མ་ལོག། ཅེས་སོ་དེ་ལྟར་མང་བསམས་ནས། །ངེས་པ་
ལྷང་གིས་སྐྱེས་པ་ན། །བླ་མ་སངས་རྒྱས་འབྲལ་མེད་དུ། །བསྟེན་ནས་
ཐེག་མཆོག་སྙིང་བོའི་ལམ། །ཉམས་སུ་བླངས་ཏེ་ཚེ་གཅིག་ལ། །ཟུང་
འཇུག་མངོན་དུ་བྱ་སྙམ་དུ། ། སྙིང་བོ་བླང་དགོས་སྙམ་པ་ཡི། །ཞེ་
དམ་མང་དུ་བྱ་བ་གཅེས། །དལ་འབྱོར་རྙེད་དཀའ་བསམ་པ་ལ། །
770



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གེགས་མང་བ་དང་ངོ་བོ་དང་། །རྒྱུ་དང་འབྲས་བུ་དཔེའི་སྒོ་ནས། །
རྙེད་དཀའ་བསམ་པའོ་དང་བོ་ནི། །མི་སོགས་སྐྱེ་བོ་ཕལ་མོ་ཆེ། །
འདོད་ཆགས་ཞེ་སྡང་གཏི་མུག་དང་། །ང་རྒྱལ་ཕྲག་དོག་ཁོན་འཛིན་
དང༌། ། སེར་སྣ་ལ་སོགས་ཉོན་མོངས་དང་། ། མི་དགེ་བཅུ་བོ་ཆེར་
སྤྱོད་པས། （། ལུང་གཞི་ལས་གསུངས་པ་ལྟར་) ངན་འགྲོ་བདེ་འགྲོ་
གཉིས་ཀ་ནས། །དལ་འབྱོར་ཤིན་ཏུ་རྙེད་དཀའ་སྟེ། །འཕགས་པ་ལྷ་
ཡིས་བཞི་བརྒྱ་བར། །ཕལ་མོ་ཆེར་ན་མི་རྣམས་ནི། །དམ་པ་མ་ཡིན་
ཕྱོགས་ཡོངས་འཛིན། །དེས་ན་སོ་སོ་སྐྱེ་བོ་རྣམས། ། ཕལ་ཆེར་ངེས་
པར་ངན་འགྲོར་འགྲོ། །ཞེས་སོ་ངོ་བོའི་སྒོ་ནས་རྙེད་དཀའ་སྟེ། །གོང་
དུ་བཤད་པའི་དལ་པ་བརྒྱད་པོ་དང་། །འབྱོར་པ་བཅུ་དང་ལྡན་པའི་
རྟེན་ཐོབ་པ། །འཇིག་རྟེན་འདི་ན་སྲིད་མཐར་སྣང་བས་སོ། །གསུམ་
པ་རྒྱུ་ཡི་སྒོ་ནས་རྙེད་དཀའ་སྟེ། །མངོན་མཐོ་ཙམ་ལའང་ཚུལ་ཁྲིམས་
ལ་སོགས་པའི། །རྣམ་དག་དགེ་བ་སྣ་རེ་རྒྱུར་དགོས་ལ། །ཁྱད་པར་
དལ་འབྱོར་ཚང་བ་ཐོབ་པ་ལ། །རྣམ་དག་ཁྲིམས་ཀྱིས་གཞི་བཟུང་
སྦྱིན་སོགས་ཀྱིས། །གྲོགས་བྱས་སྨོན་ལམ་དག་པས་མཚམས་སྦྱོར་་་
སོགས། །དགོས་ན་དེ་དག་བསྒྲུབ་པ་ཉུང་བས་སོ། །དེ་སྐད་དུ་ཡང་
རྒྱལ་སྲས་ཞི་བ་ལྷས། ། (འདིས་རྒྱུའི་སྒོ་ནས་རྙེད་དཀའ་འཆད་པར་
རྒྱལ་ཚབ་རྗེ་གསུང་) དལ་འབྱོར་འདི་ནི་ཤིན་ཏུ་རྙེད་པར་དཀའ། །
སྐྱེས་བུའི་དོན་སྒྲུབ་ཐོབ་པར་གྱུར་པ་ལ། །གལ་ཏེ་འདི་ལ་ཕན་པ་མ་
བསྒྲུབས་ན། །ཕྱིས་འདི་ཡང་དག་འབྱོར་པར་ག་ལ་འགྱུར། །ཞེས་པ་
771



བྱང་ཆུབ་ལོ་མ་དཔེ་ཚོགས།
བཞིན་ནོ་འབྲས་བུའི་སྒོ་ནས་དང་། །དཔེ་ཡི་སྒོ་ནས་རྙེད་དཀའ་
བསམ་པ་ནི། །རྒྱ་མཚོའི་གཏིང་ན་རུས་སྦལ་མིག་ལོང་བ། ལོ་བརྒྱ་
བརྒྱ་ན་སྟེང་དུ་ལན་རེ་ཙམ། །ས་གཅིག་ཉིད་ནས་འོང་བ་ཅིག་ཡོད་
ལ། །རྒྱ་མཚོའི་སྟེང་ན་གཉའ་ཤིང་ཕྱོགས་ཀུན་ཏུ། །རླུང་གིས་བསྐྱོད་
ཅིང་བུ་ག་གཅིག་པ་ཞིག། ཡོད་དེ་དེ་ཡི་བུ་གར་རུས་སྦལ་དེའི། །
མགྲིན་པ་ཆུད་པ་དཀའ་མོད་དེ་བས་ཀྱང་། །དུད་འགྲོ་ལ་སོགས་ངན་
འགྲོའི་འགྲོ་བ་ལ། །ལྟོས་ནས་བདེ་འགྲོ་ཙམ་ཡང་སྲིད་མཐའ་དང་། །
བདེ་འགྲོ་ཙམ་ལ་ལྟོས་ཏེའང་དལ་བའི་རྟེན། །སྲིད་མཐའ་ཙམ་དུ་
སྣང་བས་དལ་འབྱོར་འདི། །ཤིན་ཏུ་རྙེད་པར་དཀའ་སྟེ་བཤེས་་་་
སྤྲིངས་ལས། །རྒྱ་མཚོ་ཆེར་གནས་གཉའ་ཤིང་བུ་ག་དང་། །རུས་སྦལ་
ཕྲད་པ་བས་ཀྱང་དུད་འགྲོ་ལས། །མི་ཉིད་ཆེས་ཐོབ་དཀའ་བས་མི་
དབང་གིས། །དམ་ཆོས་སྤྱད་པས་དེ་འབྲས་མཆིས་པར་མཛོད། །
ཅེས་སོ་སྙིང་བོ་ཇི་ལྟར་ལེན་པའི་ཚུལ། །དངོས་ལ་གསུམ་སྟེ་སྐྱེས་བུ་
ཆུང་ངུ་དང་། །ཐུན་མོང་བ་ཡི་ལམ་གྱི་རིམ་པ་ལ། །བློ་སྦྱང་པ་དང་
འབྲིང་དང་ཐུན་མོང་བའི། ། ལམ་གྱི་རིམ་པ་ལ་བློ་སྦྱང་བ་དང་། །
སྐྱེས་བུ་ཆེན་པོའི་ལམ་གྱི་རིམ་པ་ལ། །བློ་སྦྱང་པའི་དང་བོ་འདི་ལ་
བཞི། །འཆི་བ་མི་རྟག་པ་དང་ངན་སོང་གི། ཉེས་དམིགས་བསམ་
པ་སྐྱབས་འགྲོ་སྦྱང་བ་དང་། ། བདེ་ལེགས་ཀུན་གྱི་རྩ་བ་ཡིད་ཆེས་
ཀྱི། །དད་པ་བསྐྱེད་པའོ་དང་པོ་ལ་བཞི་ལས། །འཆི་བ་མ་སྒོམས་པ་
ཡི་ཉེས་དམིགས་ནི། །ཐ་མར་འཆི་སྙམ་ཀུན་ལ་ཡོད་ན་ཡང་། །ཉིན་
772



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
རེ་བཞིན་ཡང་དེ་རིང་ཡང་མི་འཆི། ། སྙམ་དུ་མི་འཆི་བ་ཡི་ཕྱོགས་
འཛིན་པ། །འཆི་ཀ་ཚུན་ལ་འབྱུང་བས་དེའི་གཉེན་པོ། །མ་བསྒོམས་
ན་ནི་ཚེ་འདི་ཉིད་སྒྲུབ་ཅིང་། །ཕྱི་མའི་དོན་དང་ཐོར་བ་སོགས་བསྒྲུབ་
པའི། །བློ་ཙམ་མི་སྐྱེ་ཐོས་བསམ་སོགས་བྱས་ཀྱང་། །ཚེ་འདིའི་ཆེད་
དུ་སོང་ནས་མཐུ་ཆུང་ལ། །དེ་ཡང་ཉེས་སྤྱོད་སྡིག་ལྟུང་དང་འབྲེལ་
བས། །ངན་འགྲོའི་རྒྱུ་དང་མ་འདྲེས་ཤིན་ཏུ་དཀོན། །རྒྱུ་ལ་ཕྱི་མའི་
དོན་དུ་སྒྲུབ་ན་ཡང་། །ཕྱིས་བྱ་སྙམ་པའི་ཕྱི་བཤོལ་མི་ཁེགས་ཤིང་། །
གཉིད་རྨུགས་བྲེ་མོའི་གཏམ་དང་བཟའ་བཏུང་སོགས། །རྣམ་གཡེང་
གིས་འདའ་ཉོན་མོངས་(དང༌)ཉེས་སྤྱོད་རྣམས། །ཇེ་ཆེར་རྒྱས་ནས་
ཆོས་ལས་རྒྱབ་ཕྱོགས་ཏེ། །ངན་འགྲོར་འཁྲིད་པས་དེ་ལས་མ་རུང་
ཅི། །གཉིས་པ་འཆི་བ་བསྒོམ་པའི་ཕན་ཡོན་ནི། །འཆི་བ་རྗེས་དྲན་
རྣལ་མ་གཅིག་སྐྱེས་ན། ། རྙེད་བཀུར་གྲགས་སོགས་ཕྱིར་དུ་གང་་་་
འབད་ཀུན། །འབྲས་མེད་མཐོང་ནས་བཟང་བོའི་ལས་བསགས་་་་་
ཏེ། །གོ་འཕང་དམ་པར་འཛེག་པས་དོན་གྱི་མཆོག། དེ་ཕྱིར་འདུ་
ཤེས་འདི་ནི་ཁམས་གསུམ་གྱི། །འདོད་པ་མ་རིག་ང་རྒྱལ་སེལ་བྱེད་
དང༌། །ཉོན་མོངས་ཉེས་སྤྱོད་མ་ལུས་འཇོམས་བྱེད་དང་། །བདེ་་་
ལེགས་ཐམས་ཅད་བསྒྲུབ་པའི་སྒོ་ཞེས་གསུངས། །མདོར་ན་སྐྱེས་བུའི་
དོན་མཆོག་སྒྲུབ་དུས་འདིར། །ཚུལ་བཞིན་མི་སྒྲུབ་མི་འཆི་སྙམ་པས་
ལན། །དེ་ཕྱིར་མི་འཆིའི་ཕྱོགས་འཛིན་རྒྱུད་ཀུན་སྒོ། །འཆི་བ་དྲན་པ་
ཕུན་ཚོགས་ཀུན་གྱི་སྒོའོ། །གསུམ་པ་འཆི་བ་དྲན་པ་ཅི་ཞིག་བསྐྱེད་པ་
773



བྱང་ཆུབ་ལོ་མ་དཔེ་ཚོགས།
ནི། །ངན་འགྲོའི་རྒྱུ་འགོག་པ་དང་མངོན་མཐོ་དང་། །ངེས་པར་་
ལེགས་པའི་རྒྱུ་རྣམས་མ་བསྒྲུབས་པར། །འཆི་བ་དེ་ལ་འཇིགས་པར་
བྱ་འཚལ་ཏེ། །དེ་ཡིས་སྐྲག་ན་རྒྱུ་གཉིས་སྤོང་ལེན་འབྱུང་། །བཞི་བ་
འཆི་བ་དྲན་པ་བསྒོམ་ཚུལ་ལ། །གསུམ་སྟེ་ངེས་པར་འཆི་བ་བསམ་པ་
དང་། །ནམ་འཆི་ངེས་པ་མེད་པ་བསམ་པ་དང་། །འཆི་ཚེ་ཆོས་མ་
གཏོགས་པ་གང་གིས་ཀྱང་། །མི་ཕན་པ་བསམ་པའོ་དང་བོ་ལ། །རྒྱུ་
མཚན་གསུམ་དང་ཐག་བཅད་པ་གཉིས་ལས། (། རྒྱུ་མཚན་གསུམ་གྱི་
དང་བོ།)། འཆི་བདག་ངེས་པར་འོང་ལ་འོང་བ་དེ་འང་། །རྐྱེན་གྱིས་
བཟློག་ཏུ་མེད་པ་བསམ་པ་ནི། །དེ་ལྟར་ཡིན་ཏེ་མི་རྟག་པའི་ཚོམས་
ལས། ། གང་ཡང་སངས་རྒྱས་རང་སངས་རྒྱས། །(སངས་རྒྱས་་་
རྣམས་ཀྱི་ཉན་ཐོས་ཀྱང་། །སྐུ་ལུས་འདི་ནི་སྤོང་མཛད་ན། །སྐྱེ་བོ་
ཕལ་བ་སྨོས་ཅི་དགོས།)། ཞེས་སོགས་གསུངས་པ་ཇི་བཞིན་ཇི་འདྲའི་
ལུས་བླངས་ཀྱང་།འཆི་བདག་ངེས་པར་འོང་ལ་དེ་ཉིད་ལས། །གང་དུ་
གནས་ན་འཆི་བས་མི་ཚུགས་པའི། །ས་ཕྱོགས་དེ་ནི་ཡོད་པ་མ་ཡིན་
ཏེ། །བར་སྣང་ལ་མེད་རྒྱ་མཚོའི་ནང་ན་མེད། །རི་བོ་རྣམས་ཀྱི་་་༌་
གསེབ་ཏུ་ཞུགས་ནའང་མིན། །ཞེས་གསུངས་པ་ལྟར་ཡུལ་ཕྱོགས་གར་
བསྡད་ཀྱང་། །འཆི་བདག་ངེས་པར་འོང་ཞིང་དེ་ཉིད་ལས། །བྱུང་
དང་འབྱུང་བར་འགྱུར་བ་ཇི་སྙེད་པ། །ཀུན་གྱིས་ལུས་འདི་བཏང་
ནས་འགྲོ་བ་དང༌། །དེ་ཀུན་འཇིག་པར་མཁས་པས་རྟོགས་ཀྱིས་ཏེ། །
ཆོས་ལ་གནས་ཀྱི་ངེས་པར་སྤྱད་པ་སྤྱོད། །ཅེས་གསུང་བ་ལྟར་སྔ་ཕྱི་
774



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ནམ་སྐྱེས་ཀྱང་། །འཆི་བདག་ངེས་པར་འོང་ལ་འོང་བ་དེའང་། །
མགྱོགས་པས་འབྲོས་པའམ་སྟོབས་ཀྱིས་བསྡོ་བའམ། །ཁ་སྦྱང་མཁས་
པའམ་མཛེས་མའི་བསླུ་བྲིད་དམ། །ནོར་གྱིས་བསླུ་བའམ་རྫས་སྔགས་
སྨན་སོགས་ཀྱི། །རྐྱེན་གྱིས་བཟློག་ཏུ་མེད་ཅེས་(རྒྱལ་པོ་ལ་གདམས་
པའི་མདོ་ལས།) གང་གསུངས་པ། །ཇི་ལྟ་དེ་བཞིན་འདི་ན་སྣང་བས་
སོ། །ཚེ་ལ་སྣོན་པ་མེད་ཅིང་འབྲིད་བྱེད་ནི། །བར་མ་ཆད་དུ་ཡོད་པ་
བསམ་པ་ནི། །དེ་ལྟར་ཡིན་ཏེ་ལོ་བརྒྱ་ཙམ་ཐུབ་ནའང་། །ཚེ་ནི་ལོ་
དང་ལོ་ནི་ཟླ་བ་དང་། །ཟླ་བ་ཞག་དང་ཞག་ཀྱང་ཉིན་མཚན་དང་། །
དེ་ཡང་སྔ་དྲོ་སོགས་སོང་བས་འཛད་ཅིང་། །ལྟག་ཆུ་ཆད་པའི་རྫིང་བུ་
ཇི་བཞིན་དུ། །ཚེ་ལ་སྣོན་པ་ཅུང་ཟད་མེད་པས་སོ། །ཆུ་འགྲམ་རྫིང་
བུ་རྩྭ་ཕུང་བཞིན་ཞེས་དང་། །རྒྱལ་སྲས་ཞི་བ་ལྷ་ཡིས་ཀྱང་། །ཉིན་
མཚན་སྡོད་པ་ཡོང་མེད་པར། །ཚེ་འདི་རྟག་ཏུ་གོད་འགྱུར་ཞིང་། །
སྣོན་པ་གུད་ནས་འོང་མེད་ན། །བདག་ལྟ་འཆི་བར་ཅིས་མི་འགྱུར། །
ཞེས་དང་དེ་བཞིན་ཚོམས་ལས་ཀྱང་། །དཔེར་ན་ཐགས་ནི་བརྐྱང་བ་
ལ། ། སྤུན་ནི་གང་དང་གང་བཅུག་པའི། །སྤུན་གྱིས་གཏིང་ལ་་་་་
གཏུགས་པ་ལྟར། །མི་རྣམས་སྲོག་ཀྱང་དེ་བཞིན་ནོ། །དཔེར་ན་ངེས་
པར་གསད་པ་དག། གོམ་པ་གང་དང་གང་བོར་བས། །གསད་
པའི་དྲུང་དུ་བསྙེན་པ་ལྟར། །མི་རྣམས་སྲོག་ཀྱང་དེ་བཞིན་ནོ། །ཆུ་
ཀླུང་དྲག་ཏུ་འབབ་པའི་རྒྱུན། །ལྡོག་པ་མེད་པ་ཇི་ལྟ་བ། །དེ་བཞིན་
མི་ཡི་སྲོག་འགྲོ་བ། །སླར་ཡང་ལྡོག་པར་འགྱུར་བ་མེད། །དཔེར་ན་
775



བྱང་ཆུབ་ལོ་མ་དཔེ་ཚོགས།
ཕྱུགས་རྫི་དབྱུག་ཐོགས་ཀྱིས། ། ཕྱུགས་རྣམས་གནས་སུ་ཕྱིན་བྱེད་་་་
ལྟར། །དེ་བཞིན་ན་དང་རྒ་བ་ཡིས། །མི་རྣམས་འཆི་བདག་དྲུང་དུ་
སྐྱེལ། ། ཞེས་སོ་གསོན་པའི་ཚེ་ཡང་ཆོས་བྱ་ལོང་། ། མེད་པར་ངེས་
པར་འཆི་བ་བསམ་པ་ནི། ། དེ་ལྟར་ཡིན་ཏེ་ལོ་བརྒྱ་ཙམ་ཐུབ་་་་་་
ནའང་། །ལོ་བཅུའི་བར་དུ་བྱིས་པའི་རང་བཞིན་གྱིས། ། བསམ་པ་
དམན་ཞིང་རྩེད་མོས་བྲིད་གྱུར་ནས། །དམ་ཆོས་སྒྲུབ་པའི་རྣལ་མའི་
བློ་མི་སྐྱེ། །བདུན་ཅུ་ཡོལ་ནས་རྒས་པའི་རང་བཞིན་གྱིས། །ལུས་ཀྱི་
སྟོབས་ཉམས་སེམས་ཀྱི་དཔའ་ཞུམ་ཞིང་། །འཆི་བར་ཕྱོགས་པའི་་
སྡུག་བསྔལ་གྱིས་ནོན་ནས། །དམ་ཆོས་སྒྲུབ་པའི་རྣལ་མའི་བློ་མི་སྐྱེ། །
བཅུ་ནས་བདུན་ཅུའི་བར་དུ་ཆོས་བྱེད་པར། །རློམ་ཡང་མཚན་མོ་
ཕལ་ཆེར་གཉིད་ཀྱིས་འདའ། །ཉིན་མོ་ཕལ་ཆེར་བཟའ་བཏུང་གཡོ་
བསྐོལ་དང་། །ཚོལ་ཀྲོ་དག་དང་ལོང་གཏམ་སྨྲ་བ་དང་། །འགྲོ་དང་
འཆག་དང་ཚུལ་མིན་ཡིད་བྱེད་དང་། ། ནད་དང་སྙོམ་ལས་ཆོས་་་་
བརྒྱད་ལ་སོགས་པས། །དུས་རྣམས་འདས་པའི་ངང་ནས་འཆི་བས་
སོ། ། ཕྱིན་ཅི་ལོག་བཞི་འགོག་པའི་གཏམ་ལས་ཀྱང་། །འདི་ན་མི་
རྣམས་ཚེ་ནི་མཆོག་ཏུ་རིང་ཡང་ལོ་བརྒྱ་ཁོ་ནར་ཟད། །དེ་ལས་ཀྱང་ནི་
དང་བོ་བྱིས་པ་ཐ་མ་རྒས་པས་དོན་མེད་བྱེད། །གཉིད་དང་ནད་་
སོགས་དག་གིས་དེ་དུས་མེད་པར་ཀུན་ནས་རེ་བ་འཇོམས། །བདེ་
བར་གནས་པའི་མི་ནང་འགྲོ་བའི་ཚེ་ནི་ལྷག་མ་ཇི་ཙམ་ཡོད། །ཅེས་སོ་
(ཐག་བཅད་པ་ནི)དེས་ན་ཚེ་འདིའི་ཕུན་ཚོགས་དག། །ཇི་ལྟར་
776



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འཛོམས་ཡང་རྨི་ལམ་ཐུན་གཅིག་གི། བདེ་བ་ཇི་བཞིན་ཡུད་ཙམ་ལ་
ཟད་དེ། །འཆི་ཚེ་དྲན་པའི་ཡུལ་ཙམ་དུ་གྱུར་ནས། །འཆི་བདག་ངེས་
པར་འོང་བས་འཆི་གྲབས་བྱ། །དེ་ཡང་ཆོས་ལས་གཞན་གྱིས་མི་ཕན་
པས། ། ཚེ་འདིའི་བསླུ་བྲིད་གང་ལའང་མ་ཆགས་པར། །རྣལ་མའི་
ཆོས་ཤིག་བྱ་བར་ཐག་བཅད་དོ། ། གཉིས་པ་ནམ་འཆི་ངེས་མེད་་་་
བསམ་པ་ལ། །རྒྱུ་མཚན་གསུམ་དང་ཐག་བཅད་པ་གཉིས་ལས། །རྒྱུ་
མཚན་གསུམ་གྱི་འཛམ་བུ་གླིང་བ་ཡི། །ཚེ་ལ་ངེས་པ་མེད་པ་བསམ་པ་
ནི། །འཛམ་བུ་གླིང་བའི་ཚེ་ནི་མ་ངེས་ཏེ། །དང་བོ་ཚེ་ལོ་དཔག་ཏུ་
མེད་པ་བྱུང་། ། ཐ་མར་ཚེ་ལོ་བཅུ་ལའང་རིང་མཐའ་བྱེད། ། ད་་་་
ལྟའང་འཆི་བདག་གཤིན་རྗེས་འཁྲིད་པ་ལ། ། རྒན་གཞོན་བར་མའི་
གོ་རིམ་མེད་པས་སོ། །མཛོད་ལས་འདི་ན་མ་ངེས་ཐ་མར་ནི། །ལོ་
བཅུ་དང་བོ་དཔག་ཏུ་མེད་ཅེས་དང་། །མི་རྟག་པ་ཡི་ཚོམས་ལས་ཇི་
སྐད་དུ། ། སྐྱེས་པ་བུད་མེད་མང་བོ་དང༌། །དར་ལ་བབས་པའང་
འཆི་འགྱུར་ན། །དེ་ལ་མི་འདི་གཞོན་ཞེས་ཏེ། །གསོན་པའི་གདེངས་
དྲོད་ཅི་ཞིག་ཡོད། །ཁ་ཅིག་མངལ་དུ་འཆི་བར་འགྱུར། །དེ་བཞིན་ཁ་
ཅིག་བཙས་པའི་སར། །དེ་བཞིན་ཁ་ཅིག་གོག་ཙམ་ན། །དེ་བཞིན་ཁ་
ཅིག་ཡོངས་རྒྱུག་ན། །ལ་ལ་རྒན་དང་ལ་ལ་གཞོན། །ལ་ལ་དར་ལ་
བབ་པའི་མི། །རིམ་གྱིས་རབ་ཏུ་འགྲོ་འགྱུར་ཏེ། །འབྲས་བུ་སྨིན་པ་
ལྟུང་བ་བཞིན། །ཞེས་སོ་དེ་ཡང་གྲོགས་པོ་སོགས། །ཚེ་མཐར་མ་སོན་
གློ་བུར་དུ། །བསམ་པ་མ་རྫོགས་བཞིན་ཤི་བ། །མཐོང་ངམ་ཐོས་པ་
777



བྱང་ཆུབ་ལོ་མ་དཔེ་ཚོགས།
རྣམས་བསམས་ནས། །དེ་ལྟར་བདག་ཀྱང་ལོ་འདི་དང༌། །ཟླ་བ་འདི་
དང་ཞག་འདི་དང་། །ད་ལྟའང་འཆི་ཉེན་ཡོད་སྙམ་དུ། །སྙིང་ནས་
ཡང་ཡང་བསམ་པར་བྱ། །གཉིས་པ་འཆི་བའི་རྐྱེན་མང་ཞིང་། །
གསོན་རྐྱེན་ཉུང་བ་བསམ་པ་ནི། །དེ་ལྟར་ཡིན་ཏེ་ཟས་གོས་དང་། །
གྲོགས་དང་གནས་ཁང་ལ་སོགས་པ། །གསོན་རྐྱེན་ཡིན་ཀྱང་དེ་དག་
གིས། ། འཆི་རྐྱེན་བྱེད་པ་མཐའ་ཡས་ཤིང་། །ནང་གི་འབྱུང་་་་་
འཁྲུགས་པ་དང་། །ཕྱི་ཡི་འབྱུང་བའི་གནོད་པ་དང༌། །མི་དང་མི་
མིན་ལ་སོགས་པའི། །འཆི་རྐྱེན་ཤིན་ཏུ་མང་བས་སོ། །རིན་པོ་ཆེ་ཡི་
ཕྲེང་བ་ལས། །འཆི་བའི་རྐྱེན་ནི་མང་བ་སྟེ། །གསོན་བའི་རྐྱེན་ནི་
ཉུང་ཟད་ཅིག། དེ་དག་རྣམས་ཀྱང་འཆི་བའི་ཡང་། །དེ་བས་རྟག་
ཏུ་ཆོས་མཛོད་ཅིག། ཅེས་སོ་ལུས་ཉམས་ཆུང་བས་ན། །ནམ་འཆི་
ངེས་མེད་བསམ་པ་ནི། །ཚེར་མ་ཟུག་པའི་རྐྱེན་ཙམ་ཞིག་གིས་་་་་
ཀྱང་། །ཆུ་བུར་ལྟ་བུའི་ལུས་འདི་འཇིག་སླ་བས། །བདག་གི་ཚེ་ལ་
ངེས་པ་མ་མཆིས་པས། །ད་ལྟའང་འཆི་ཉེན་ཡོད་དེ་བཤེས་སྤྲིངས་
ལས། །ས་དང་ལྷུན་པོ་རྒྱ་མཚོ་ཉི་མ་བདུན། །འབར་བས་སྲེག་པའི་
ལུས་ཅན་འདི་དག་ཀྱང་། །ཐལ་བ་ཡང་ནི་ལུས་པར་མི་འགྱུར་ན། །
ཤིན་ཏུ་ཉམ་ཆུང་མི་ལྟ་སྨོས་ཅི་འཚལ། །ཞེས་སོ་(ཐག་བཅད་པ་ནི།)
དེས་ན་འཆི་བའི་རྐྱེན་དག་གིས། །ལུས་སྲོག་ནམ་འཇིག་ངེས་པ་མ་
མཆིས་པས། ། ལོང་ཡོད་སྤངས་ཏེ་ད་ལྟའི་དུས་ཉིད་ནས། ། འཆི་་
གྲབས་ཆོས་ཤིག་བྱ་བར་ཐག་བཅད་དེ། །(དཔའ་བོས་)ཀ་ཎི་ཀ་ཡི་
778



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྤྲིངས་ཡིག་ལས། །འཆི་བདག་སུ་དང་མི་བཤེས་པ། །གློ་བུར་དག་ཏུ་
འབབ་འགྱུར་བས། །སང་དག་བྱ་ཞེས་མ་གཞེས་པར། །དམ་པའི་
ཆོས་ལ་བསྐུར་ཏེ་མཛོད། །འདི་སང་དེང་ནི་འདི་བྱ་ཞེས། །བྱ་བ་མི་
ལ་བཟང་པོ་མིན། །ནམ་ཞིག་ཁྱོད་ནི་མེད་འགྱུར་བའི། ། སང་དེ་
གདོན་མི་ཟ་བར་འོང་། །ཞེས་དང་རྣལ་འབྱོར་དབང་ཕྱུག་གིས། (།མི་
ཏྲ་ཛོ་ཀི་བོད་ལ་ཕེབས་དུས་ཚུར་ལམ་ཁོ་ཁོམ་རྒྱལ་པོ་ལ་གདམས་པ།)
ས་བདག་ཇི་ལྟར་གཡར་པོའི་ལུས། ནད་མེད་རྒུད་མེད་བདེར་
གནས་པ། །དེ་ཉིད་ཚེ་ན་སྙིང་བོ་བླང་། །ན་འཆི་རྒུད་པས་འཇིགས་
མེད་བགྱི། །གང་ཚེ་ན་རྒས་རྒུད་སོགས་ན། ། དྲན་ཡང་དེ་ཚེ་་་་
བགྱིར་མཆིས། །ཞེས་སོ་ཆོས་ལ་བསྐུལ་བ་ལ། ། རྩ་བ་གསུམ་གྱི་ནང༌
ནས་ཀྱང༌། །ནམ་འཆི་ངེས་མེད་བསམ་པ་ལ། །འགྱུར་བ་ ཐོན་པ་
གལ་ཆེ་འོ། །རྩ་བའི་ས་བཅད་གསུམ་པ་ལ། །རྒྱུ་མཚན་གསུམ་དང་
ཐག་བཅད་པའོ། །རྒྱུ་མཚན་གསུམ་ནི་འཆི་བའི་ཚེ། །གཉེན་བཤེས་
ཟས་ནོར་ལུས་དག་གིས། །ཅུང་ཟད་ཙམ་ཡང་མི་ཕན་ཏེ། །དེ་ཚེ་
གཉེན་བཤེས་ཆེས་བརྩེ་ཞིང་། །གདུང་སེམས་ཆེ་བས་མཐའ་སྐོར་་
ཀྱང༌། །གཅིག་ཀྱང་འཁྲིད་པའི་དབང་མེད་ཅིང༌། །ཡིད་འོང་ཟས་
ནོར་འཛོམས་ན་ཡང་། །རྡུལ་ཙམ་འཁྱེར་བའི་དབང་མེད་པར། །
ལྷན་ཅིག་སྐྱེས་པའི་ཤ་རུས་འདི། །བོར་ནས་རྣམ་ཤེས་ལས་དབང་
གིས། །གཅིག་པུར་ག་ཤེད་འགྲོ་བས་སོ། །ཤཱི་ཛ་ག་ཏ་མི་ཏྲས་་་་་
(དཔལ་རྒྱལ་བ་བཤེས་གཉན་)ཀྱང་། །ལྷ་ཅིག་ཇི་ལྟར་ཁྱོད་འབྱོར་
779



བྱང་ཆུབ་ལོ་མ་དཔེ་ཚོགས།
ཀྱང་། །གཤེགས་ནས་འཇིག་རྟེན་གཞན་བཞུད་ཚེ། །མྱ་ངམ་ཐང་ལ་
དགྲས་བཅོམ་ལྟར། །གཅིག་པུ་སྲས་མེད་བཙུན་མོ་མིན། །ན་བཟའ་
མ་མཆིས་བཤེས་མ་མཆིས། ། རྒྱལ་སྲིད་མ་མཆིས་ཁབ་མ་མཆིས། །
དཔག་མེད་མཐུ་དཔུང་མངའ་ལགས་ཀྱང་། །གཟིགས་སུ་མ་མཆིས་
གསན་མ་མཆིས། །གཅིག་ཙམ་ཉིད་ཅིག་ཕྱི་ཐག་གིས། ། རྗེས་སུ་་
འབྲང་བ་མི་མངའོ། །མདོར་ན་ཉིད་ཀྱི་མཚན་ཙམ་ཡང་། །དེ་ཚེ་
མེད་ན་གཞན་ཅི་སྨོས། །ཞེས་སོ་དེ་ལྟར་འཆི་བའི་ཚེ། །གཉེན་བཤེས་
ལུས་དང་ཟས་ནོར་གྱིས། ། ཅུང་ཟད་ཙམ་ཡང་མི་ཕན་ཞིང་། །དེ་
དག་ནམ་འདོར་ཆ་མེད་པས། ། གང་གིའང་དབང་དུ་མི་བཏང་་་་་
བར། །ད་ལྟ་ཉིད་ནས་འཆི་གྲབས་སུ། །རྣལ་མའི་ཆོས་ཞིག་བྱ་སྙམ་
དུ། །བློ་ཐག་རྦད་ཀྱིས་བཅད་པར་བྱ། །གཉིས་པ་ངན་འགྲོའི་ཉེས་
དམིགས་བསམ་པ་ནི། །དེ་ལྟར་མྱུར་དུ་འཆི་ཞིང་ཤི་ནས་ཀྱང་། །
མེད་ནས་མི་འགྲོ་སྐྱེ་བ་བླང་དགོས་ལ། །དེ་ཡང་ལས་ཀྱི་གཞན་དབང་
ཅན་ཡིན་པས། །ངན་སོང་གནས་སུ་ལྷུང་ན་ཇི་འདྲར་འགྱུར། །སྙམ་
དུ་བསམ་སྟེ་ཀླུ་སྒྲུབ་ཀྱིས། །རབ་ཏུ་ཚ་ཞིང་གྲང་བ་ཡི། །དམྱལ་བ་ཉི་
མ་གཅིག་བཞིན་དྲན། །བཀྲེས་སྐོམ་དག་གིས་རིང་བ་ཡི། །ཡི་དྭགས་
དག་ཀྱང་དྲན་པར་བྱ། ། རྨོངས་པའི་སྡུག་བསྔལ་རབ་མང་བའི། །
བྱོལ་སོང་བལྟ་ཞིང་དྲན་པར་བྱ། །དེའི་རྒྱུ་རྣམ་སྤང་བདེ་རྒྱུ་སྤྱད། །
ཐོབ་དཀའ་འཛམ་གླིང་མི་ཡི་ལུས། །དེ་ཐོབ་དུས་སུ་ངན་སོང་རྒྱུ། །
རབ་ ཏུ་བསྒྲིམ་ སྟེ་བཅད་ པར་བྱ། ། ཞེས་ སོ་ དེ་ ལྟར་ ངན་ སོང་གི།
780



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྡུག་བསྔལ་བསམ་པའི་ཚུལ་ལ་གསུམ། ། དམྱལ་བ་དུད་འགྲོ་ཡི་་་་
དྭགས་ཀྱི། །སྡུག་བསྔལ་བསམ་པའོ་དང་བོ་ལ། །དམྱལ་བ་ཆེན་པོའི་
སྡུག་བསྔལ་དང་། ། ཉེ་འཁོར་བ་ཡི་སྡུག་བསྔལ་དང་། ། གྲང་བའི་
དམྱལ་བའི་སྡུག་བསྔལ་དང་། །ཉི་ཚེ་བ་ཡི་དམྱལ་བ་ཡི། །སྡུག་་་
བསྔལ་བསམ་པའོ་དང་བོ་ནི།( །རང་གི་མདུན་）འདི་ནས་དཔག་ཚད་
སུམ་ཁྲི་ཉིས་སྟོང་གི། འོག་ན་ཡང་སོས་ཡོད་ལ་ཡང་སོས་ནས། །
རིམ་བཞིན་དཔག་ཚད་བཞི་སྟོང་བཞི་སྟོང་ན། །གཞན་བདུན་ཡོད་
པའི་དང་བོ་ཡང་སོས་ནི། །གནས་དེར་སྐྱེས་པའི་སེམས་ཅན་དེ་དག་
རྣམས། །གཅིག་དུ་འདུས་ནས་ཕན་ཚུན་མི་ཤ་ཡི། །འདུ་ཤེས་སྐྱེས་ཏེ་
ལག་ཏུ་གང་བླངས་ཀུན། །ལས་ཀྱི་དབང་གིས་མཚོན་ཆར་གྱུར་པ་
དག། ཕན་ཚུན་གཅིག་གིས་གཅིག་ལ་བསྣུན་པ་ལས། །བརྒྱལ་ནས་
འགྱེལ་ཚེ་མཁའ་ལས་ཁྱེད་རྣམས་ཡང་། །སོས་པར་གྱུར་ཅིག་ཅེས་
པའི་སྒྲ་འབྱུང་ཞིང་། ། དེ་ནས་ལངས་ཏེ་སྔར་བཞིན་བསྣུན་པར་་་་
བྱེད། །ཐིག་ནག་རྣམས་ནི་ཟུར་བཞིའམ་བརྒྱད་སོགས་སུ། ། ཐིག་
ནག་བཏབ་སྟེ་ཇི་ལྟར་བཏབ་པ་ལྟར། ། མཚོན་གྱིས་གཤེག་དང་སྟ་
རེས་གཞོག་པ་སོགས། ། སྡུག་བསྔལ་དཔག་ཏུ་མེད་པ་ཉམས་སུ་་་
མྱོང་། །བསྡུས་འཇོམས་རྣམས་ནི་ར་ལུག་ལ་སོགས་པའི། །གདོང་བ་
ལྟ་བུའི་རི་གཉིས་ཀྱིས་བཙིར་ཏེ། སྒོ་རྣམས་ཀུན་ནས་ཁྲག་གི་ཀླུང་
འབབ་ཅིང་། །རི་གཉིས་གྱེས་ནས་ སོས་ཚེ་སླར་ཡང་འཆིར། །ངུ་་
འབོད་ལྕགས་ཁང་ཀུན་ཏུ་མེ་འབར་བའི། །ནང་དུ་བསྲེགས་པས་ངུ་
781



བྱང་ཆུབ་ལོ་མ་དཔེ་ཚོགས།
ཞིང་འབོད་པར་བྱེད། །ངུ་འབོད་ཆེན་པོ་ལྕགས་ཁང་ཉིས་རིམ་དུ། །
བསྲེགས་པས་ཆེས་ཆེར་ངུ་ཞིང་འབོད་པར་བྱེད། ། ཚ་བ་ལྕགས་་་་་
ཟངས་དཔག་ཚད་དུ་མ་ཞིག། ཡོད་པའི་ནང་དུ་ཉ་བཞིན་སྲེག་པར་
བྱེད། །ལྕགས་ཀྱི་གསལ་ཤིང་འབར་བས་བཤང་ལམ་ནས། །སྤྱི་བོར་
ཕུག་པས་ཁ་མིག་རྣ་བ་དང་། །སྣ་ཡི་བུག་པ་གཉིས་དང་བ་སྤུ་ཡི། །བུ་
ག་ཀུན་ནས་མེ་ལྕེ་རབ་ཏུ་འབར། །ལྕགས་ཀྱི་ས་གཞི་འབར་བར་གན་
རྐྱལ་ལམ། །ཁ་སྦུབ་བཞག་སྟེ་ཐོ་བ་འབར་བས་བརྡུང་། །རབ་ཏུ་ཚ་
བ་གསལ་ཤིང་རྩེ་གསུམ་པས། །བཤང་བའི་ལམ་ནས་ཕྲག་པ་གཉིས་
པོ་དང༌། །སྤྱི་བོར་ཕུག་པས་སྔར་བཞིན་མེ་ལྕེ་འཁྲིགས། །ལྕགས་ལེབ་
རབ་ཏུ་འབར་བས་ལུས་དཀྲི་ཞིང་། ། འགྱུར་བྱེད་འབར་བས་གང་
བའི་ལྕགས་ཟངས་སུ། །བསྐོལ་ཏེ་ ཤ་ལྤགས་ཞིག་ནས་ཀེང་རུས་་་་་
ཙམ། །ལུས་ཚེ་ཕྱུང་ནས་ཤ་ལྤགས་སྐྱེས་པ་ན། །སླར་ཡང་འཚེད་ཅིང་
ལྷག་མ་ཚ་བ་འདྲའོ། ། མནར་མེད་རྣམས་ནི་གནས་ཀྱི་ཕྱོགས་བཞི་
ནས། །དཔག་ཚད་བརྒྱ་ཕྲག་ཏུ་མ་ཁྱབ་པའི་མེ། །རབ་འབར་འདུས་
ནས་བསྲེགས་ཅིང༌(ལྷའི་རྣ་བའི་མངོན་ཤེས་ཅན་གྱིས་)ཉམ་ཐག་
པའི། །སྐད་ལས་སེམས་ཅན་ཡིན་པ་ཤེས་པ་ཙམ། །གཞན་ཡང་ལྕེ་ནི་
ཕུར་བ་བརྒྱུས་བརྒྱངས་ནས། ། རྨོན་དོར་སྟོང་ལ་སོགས་པས་རྨེད་
པར་བྱེད། ། ལྕགས་ཀྱི་འབྱེད་སྤྱད་དག་གིས་ཁ་ཕྱེ་ནས། ། ཐོ་ལུམ་
འབར་བ་འཇུག་ཅིང་ཟངས་བསྐོལ་བ། །བླུགས་ནས་ཁ་དང་ལྐོག་མ་
རྒྱུ་མ་རྣམས། །ཚིག་སྟེ་རོ་སྨད་ནས་འབྱུང་དེ་ལྟ་བུའི། །སྡུག་བསྔལ་
782



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དེ་རྣམས་ཇི་ཙམ་གྱི་བར་དུ། །ཉམས་སུ་མྱོང་ན་བཤེས་བའི་སྤྲིངས་
ཡིག་ལས། །དེ་ལྟར་སྡུག་བསྔལ་ཤིན་ཏུ་མི་བཟད་ལོ། །བྱེ་བ་ཕྲག་
བརྒྱར་ཉམས་སུ་མྱོང་ཡང་ནི། །ཇི་སྲིད་མི་དགེ་དེ་ཟད་མ་གྱུར་པ། །
དེ་སྲིད་སྲོག་དང་བྲལ་བར་མི་འགྱུར་རོ། །ཞེས་པ་ལྟར་རོ་དེ་ཡང་རྒྱལ་
ཆེན་བཞིས། །མི་ལོ་ལྔ་བཅུ་ཞག་ཏུ་བྱས་པ་ཡི། །རང་ལོ་ལྔ་བརྒྱ་སུམ་
ཅུ་རྩ་གསུམ་པས། །མི་ལོ་བརྒྱ་ལ་ཞག་ཏུ་བྱས་པ་ཡི། །རང་ལོ་སྟོང་
དང་འཐབ་བྲལ་བ་དག་གིས། །ཉིས་བརྒྱ་ཞག་ཏུ་བྱས་པའི་ཉིས་སྟོང་
དང་། །དགའ་ལྡན་པ་ཡིས་བཞི་བརྒྱ་ཞག་གཅིག་ཏུ། །བྱས་པའི་བཞི་
སྟོང་ཐུབ་ལ་འཕྲུལ་དགའ་བས། ། བརྒྱད་བརྒྱ་ཞག་ཏུ་བྱས་པའི་་་༌་
བརྒྱད་སྟོང་དང་། །གཞན་འཕྲུལ་དབང་བྱེད་དག་གིས་མི་ཡི་ལོ། །
སྟོང་དང་དྲུག་བརྒྱ་ཞག་ཏུ་བྱས་པ་ཡི། །རང་ལོ་ཁྲི་དང་དྲུག་སྟོང་ཐུབ་
འགྱུར་ལ། །ལྷ་ཡི་ཚེ་ཚད་དེ་དག་ཞག་རེ་རེར། །བྱས་པའི་རང་ལོ་ལྔ་
བརྒྱ་ནས་བརྩམས་ཏེ། །ཁྲི་དང་དྲུག་སྟོང་བར་ནི་རིམ་པ་བཞིན། །
ཡང་སོས་ལ་སོགས་དྲུག་གི་ཚེ་ཚད་དེ། །(མཛོད་ལས།) མི་་་་
རྣམས་ཀྱི་ལོ་ལྔ་བཅུ་ལ། །འདོད་པ་དག་གི་ལྷ་རྣམས་ལས། །འོག་མ་
རྣམས་ཀྱི་ཉིན་ཞག་གཅིག། གོང་མ་གཉིས་ཀ་གཉིས་འགྱུར་རོ། །
ཡང་སོས་ལ་སོགས་དྲུག་རིམ་བཞིན། །འདོད་ལྷའི་ཚེ་དང་ཉིན་ཞག་
མཉམ། །དེས་ན་དེ་དག་རྣམས་ཀྱི་ཚེ། །འདོད་པའི་ལྷ་དང་འདྲ་བ་
ཡིན། ། རབ་ཏུ་ཚ་ཕྱེད་མནར་མེད་ནི། ། བར་གྱི་བསྐལ་བའོ་ཞེས་
གསུངས་སོ། །གཉིས་པ་ཉེ་འཁོར་བ་ཡི་སྡུག་བསྔལ་ནི། །ཚ་དམྱལ་
783



བྱང་ཆུབ་ལོ་མ་དཔེ་ཚོགས།
བརྒྱད་ལ་རྩིག་ངོས་བཞི་བཞི་དང་། ། སྒོ་ཡང་བཞི་བཞི་ཡོད་པའི་ཕྱི་
རོལ་ཏུ། །ལྕགས་ཀྱི་ར་བས་བསྐོར་ཞིང་དེ་ལ་ཡང་། །སྒོ་ནི་བཞི་བཞི་
ཡོད་པའི་སྒོ་རེ་རེར། །མེ་མ་མུར་གྱི་འོབས་དང་ཕྱི་སའི་འདམ། །སྤུ་
གྲིས་གཏམས་པའི་ལམ་ལ་སོགས་པ་དང༌། །ཆུ་ཀླུང་རབ་མེད་བཞི་
བཞི་ཡོད་པ་ལས། །མེ་མུར་འོབས་ལ་པུས་མོ་ནུབ་ཙམ་སྟེ། །དེ་ཡི་
ནང་དུ་སེམས་ཅན་དེ་དག་གིས། ། རྐང་བ་བཞག་ཚེ་ཤ་ཁྲག་ཀུན་
འཇིག་ཅིང་། །བཏེག་ཚེ་དེ་དག་སླར་ཡང་སྐྱེ་བར་འགྱུར། །དེ་ཡི་
འདབ་ན་ཕྱི་སའི་འདམ་ཡོད་དེ། །སེམས་ཅན་རྣམས་ཀྱིས་འདམ་དེ་
བརྒལ་བ་ན། །འགྱེལ་ནས་མགོ་བོ་མན་ཆད་བྱིང་འགྱུར་ཞིང་། །མཆུ་
རྣོན་འབུ་ཡིས་རྐང་ལ་གཏུགས་ནས་འབྲུ། །དེ་ཡི་འདབ་ན་སྤུ་གྲིའི་
ལམ་ཡོད་དེ། །དེ་ལ་དེ་ཡི་སེམས་ཅན་དེ་དག་གིས། །རྐང་བ་བཞག་
ཆེ་པགས་པ་ཤ་ཁྲག་ཀུན། །གཅོད་ཅིང་བཏེགས་ཚེ་སླར་ཡང་སྐྱེ་བར་
འགྱུར། །དེ་ཡི་འདབ་ན་ནགས་ཚལ་རལ་གྲི་ཡི། །ལོ་མ་ཅན་ཡོད་དེ་
ཡི་སེམས་ཅན་རྣམས། །ནགས་ཚལ་དེ་ཡི་བསིལ་གྲིབ་ལ་འཁོད་ཚེ། །
ཤིང་ལས་རལ་གྲི་ལྷགས་ཏེ་ལུས་ཀུན་གཤེག། དེ་ཡི་འདབ་ན་ཤལ་
མ་ལི་ཡི་ཚལ། །ཡོད་དེ་སེམས་ཅན་དེ་དག་ཤིང་དེ་ལ། །འཛེག་ཚེ་
ཚེར་མའི་རྩེ་རྣམས་ཐུར་དུ་དང༌། །འབབ་ཚེ་གྱེན་དུ་བལྟས་ནས་ལུས་
ཀུན་གཤེག། དེ་ཡི་འདབ་ན་ཆུ་ཀླུང་རབ་མེད་ནི། ། འགྱུར་བར་
བྱེད་པའི་ཆུ་བསྐོལ་གྱིས་གང་བར། ། སེམས་ཅན་དབང་མེད་འཚེད་
ཅིང་ཕྱིར་ཕྱུང་ནས། །བཀྲེས་སྐོམ་ཟེར་ཚེ་ཟངས་ཞུན་ལ་སོགས་་་་ ་
784



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྟེར། །གསུམ་པ་གྲང་བའི་དམྱལ་བའི་སྡུག་བསྔལ་ནི། །དམྱལ་བ་
ཆེན་པོ་བརྒྱད་ཀྱི་ཐང་སོ་ཡི། །དཔག་ཚད་ཁྲི་ཕྲག་རེ་ཡི་ཕ་རོལ་ན། །
གྲང་བའི་དམྱལ་བ་བརྒྱད་ཀྱི་གནས་ཡོད་ཅིང་། ། འདི་ནས་དཔག་
ཚད་སུམ་ཁྲི་ཉིས་སྟོང་གི། །འོག་ན་ཆུ་བུར་ཅན་གྱི་གནས་ཡོད་ལ། །
དེའི་འོག་དཔག་ཚད་ཉིས་སྟོང་ཉིས་སྟོང་ན། །གཞན་བདུན་ཡོད་
པའི་གནས་ཀྱིས་ཆགས་ཚུལ་ནི། །འཁྱགས་པའི་ས་གཞི་གངས་རིའི་
ར་བ་ཡིས། །ཡོངས་སུ་བསྐོར་བའི་འཁྱགས་སྦུབས་མི་བཟད་པ། །དྲོ་
བའི་རྐྱེན་དང་སྣང་བ་ཡེ་མེད་ཅིང་། །ཤིན་ཏུ་གྲང་བའི་བུ་ཡུག་རབ་
འཚུབ་པ། །གྲང་བའི་དམྱལ་བ་བརྒྱད་ཀའི་གནས་ལ་ཡོད། །དེ་ལ་ཆུ་
བུར་ ཅན་ གྱི་དམྱལ་ བ་ནི།（། འཁྱག་ པ་ གས་ པའི་སྲུབས་ནས།)
ལྷགས་པ་ཆེན་པོས་ལུས་ལ་བཏབ་པ་ལས། །ལུས་ཀུན་ཆུ་བུར་གིས་
གང་བཟོད་གླགས་མེད།། ཕྱི་མ་ཕྱི་མ་སྔ་མ་སྔ་མ་ལས་བདུན་འགྱུར་
གྱིས་གྲང་ངར་ཆེ།) ཆུ་བུར་རྡོལ་པ་ཆུ་བུར་རྡོལ་ནས་མནར། །སོ་
ཐམ་ཐམ་པ་སོ་ཡང་ཐམ་གྱིས་འཐམས། །ཀྱི་ཧུད་ཟེར་བ་ཤུབ་བུས་ཀྱི་
ཧུད་ཟེར། །ཨ་ཆུ་ཟེར་བ་ཤུབ་བུས་ཨ་ཆུ་ཟེར། །ཨུཏྤལ་ལྟར་པགས་
པགས་པའི་མདོག་སྔོ་ཞིང་། །ཁ་ལྔ་འམ་དེ་ལས་མང་བ་ཙམ་དུ་
གས། །པདྨ་ལྟར་གས་པགས་པའི་མདོག་དམར་ཞིང་། །ཁ་བཅུའམ་
དེ་ལས་མང་བ་ཙམ་དུ་གས། །པདྨ་ལྟར་ཆེར་གས་པ་གས་པའི་མདོག།
ཤིན་ ཏུ་དམར་ཞིང་ཁ་བརྒྱ་ཙམ་དུ་གས། ། དོན་གྱི་དབང་འདི་་་་་
གཟིགས་ནས་སྐྱེས་རབས་ལས། །མེད་པར་ལྟ་བ་ཚེ་རབས་ཕྱི་མ་ལ། །
785



བྱང་ཆུབ་ལོ་མ་དཔེ་ཚོགས།
གནས་པ་དེ་ན་མུན་ནག་རླུང་གྲང་ལྡང་། །དེས་ནི་རུས་པའང་འཇིག་
པའི་ ནད་ སློང་ན། ། བདག་ ལ་ ཕན་ འདོད་ སུ་ ཞིག་ དེ་རུ་ འཇུག།
ཅེས་དང་དེ་བཞིན་ཙནྡྲ་གོ་མིས་ཀྱང་། །ལྷགས་པ་དཔེ་མེད་རུས་པ་ལ་
ཡང་ཐིང་པ་ཡིས། །ལུས་སྦྲེབས་འདར་ཞིང་སྒུར་ནས་ཀུམ་ཀུམ་པོར་
འདུག་པ། །ཆུ་བུར་བརྒྱ་བྱུང་རྡོལ་བ་ལས་སྐྱེས་སྲོག་ཆགས་ཀྱིས། །
ཟོས་ཤིང་དབྲད་ནས་ཞག་དང་ཆུ་སེར་རྐང་བཅས་འཛག། ཀོས་
ཐག་སོ་འཐམས་སྒྲ་དང་སྤུ་རྣམས་གཡེངས་གྱུར་པ། །མིག་དང་རྣ་བ་
ལྐོག་མ་གནོད་པས་ཀུན་གཟིར་ཞིང་། །ལུས་དང་སེམས་ཀྱི་བར་དག་
རབ་ཏུ་བློང་གྱུར་ནས། །གྲང་བའི་དམྱལ་བར་གནས་ཤིང་ཤིན་ཏུ་འོ་
དོད་འབོད། །ཅེས་སོ་སྡུག་བསྔལ་དེ་དག་རྣམས། །ཇི་ཙམ་བར་དུ་
མྱོང་ཞེ་ན། །(མཛོད་ལས།） ཏིལ་སྦྱང་ནང་ནས་ལོ་བརྒྱ་ཞིང་། །
ཏིལ་གཅིག་ཕྱུང་བས་ཟད་གྱུར་པ། །ཆུ་བུར་ཅན་གྱི་ཚེ་ཡིན་ཏེ། །
གཞན་གྱི་ཚེ་ནི་ཉི་ཤུར་འགྱུར། །གསུངས་པ་ལྟར་གྱི་ཚེའི་བར་དུ། །
སྡུག་བསྔལ་མི་ཟད་དེ་དག་མྱོང་། །ཉི་ཚེ་བ་ཡི་སྡུག་བསྔལ་ནི། །
གནས་ནི་ཚ་དམྱལ་གྲང་དམྱལ་གྱི། །ཉེ་འཁོར་དག་དང་མཚོ་ཆེན་
པོའི། །འགྲམ་དང་མི་ཡི་ཡུལ་སོགས་ནའོ། ། སྡུག་བསྔལ་དངོས་ནི་
ལུང་གཞི་ལས། (། དགེ་འདུན་སྲུངས་ཀྱི་གཏམ་རྒྱུད་དུ། ། ཉིན་པར་
ཚུལ་ཁྲིམས་ཡོན་ཏན་ལྡན། །མཚན་མོ་བྱི་བོ་བྱེད་ལ་ཆགས། །དེ་ལས་
འབྲས་བུ་བཟང་པོ་དང་། ། སྡིག་ཏོ་འདི་དག་མྱོང་བ་ཡིན་ (ཞེས་་
དང་)། ། ཉིན་པར་གཞན་གྱི་སྲོག་གཅོད་ཅིང་། ། མཚན་མོ་ཚུལ་་་་
786



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཁྲིམས་ཡོན་ཏན་ལྡན། །དེ་ལས་འབྲས་བུ་བཟང་པོ་དང་། །སྡིག་ཏོ་
འདི་དག་མྱོང་བ་ཡིན། ། གསུངས་པ་སོགས་དང་ ཐག་པ་དང་། །
གཏུན་དང་ཕྱགས་མ་ཀ་བ་དང་། །རྩིག་པ་ཕྲུ་ཆེན་ལ་སོགས་པའི། །
དབྱིབས་དང་ལྡན་པའི་ལུས་བླངས་ནས། །སྡུག་བསྔལ་མི་ཟད་ཡུན་
རིང་མྱོང་། །དེ་ལྟར་དམྱལ་བ་དེ་དག་གི། །སྡུག་བསྔལ་བཟོད་གླགས་
མ་མཆིས་ཤིང༌། ། དེའི་རྒྱུ་ཤིན་ཏུ་འབྱུང་ཉེ་བས། །ཉིན་རེ་བཞིན་
ཡང་མང་སོག་ལ། །སྔར་བསགས་པ་ཡང་བགྲང་ཡས་པས། །བདེ་
བར་སྡོད་པ་མི་རིགས་ཏེ། །ཞི་བ་ལྷ་ཡི་སྤྱོད་འཇུག་ལས། །དམྱལ་བ་
ཡི་ནི་ལས་བྱས་ནས། ། ཅིའི་ཕྱིར་འདི་ལྟར་བདེ་བར་གནས། །ཞེས་
དང་དེ་བཞིན་བཤེས་སྤྲིངས་ལས། ། སྡིག་ཅན་དབུགས་འབྱུང་་་་་་་
འགགས་པ་ཙམ་ཞིག་གི། ། དུས་ཀྱིས་བར་དུ་ཆོད་རྣམས་དམྱལ་བ་
ཡི། །སྡུག་བསྔལ་གཞལ་ཡས་ཐོས་ནས་རྣམ་སྟོང་དུ། ། མི་འཇིགས་
གང་ལགས་རྡོ་རྗེའི་རང་བཞིན་ནོ། །དམྱལ་བ་བྲིས་པ་མཐོང་དང་
ཐོས་པ་དང་། ། དྲན་དང་བཀླགས་དང་གཟུགས་སུ་བགྱིས་རྣམས་་
ཀྱང༌། །འཇིགས་པ་སྐྱེད་པར་འགྱུར་ན་མི་བཟད་པའི། །རྣམ་སྨིན་
ཉམས་སུ་མྱོང་ན་སྨོས་ཅི་འཚལ། །ཞེས་སོ་དེ་ལྟའི་སྡུག་བསྔལ་སྐྱེད་
པའི་རྒྱུ། །ལུས་ངག་ཡིད་ཀྱི་ཉེས་སྤྱོད་ཉིད་ཡིན་པས། །ཆུང་ངུའང་
འབད་པ་ཆེན་པོས་ སྤང་དགོས་ཏེ། །དེ་སྐད་དུ་ཡང་བཤེས་པའི་་
སྤྲིངས་ཡིག་ལས། །མི་དགེའི་འབྲས་འདི་རྣམས་ཀྱི་ས་བོན་ནི། །ལུས་
ངག་ཡིད་ཀྱི་ཉེས་སྤྱོད་ཁྱོད་ཀྱིས་ནི། །ཅི་ནས་དེ་རྡུལ་ཙམ་ཡང་མ་
787



བྱང་ཆུབ་ལོ་མ་དཔེ་ཚོགས།
མཆིས་པ། །དེ་ལྟར་ཉིད་ཀྱི་རྩལ་གྱིས་འབད་པར་མཛོད། །ཅེས་སོ་
གཉིས་ པ་ དུད་འགྲོའི་སྡུག་ བསྔལ་ ནི། (བཤེས་ སྤྲིངས་ ལས།)
(དུད་འགྲོའི་གནས་ཀྱི་རྩ་བ་ནི་དམྱལ་བ་རྣམས་ཀྱི་ཕྱི་རོལ་རྒྱ་མཚོ་
ཆེན་པོ་ན་ཡོད། གཞན་རྣམས་ནི་ཁ་འཐོར་བའོ། །) དུད་འགྲོའི་
སྐྱེ་གནས་ན་ཡང་བསད་པ་དང་། །བཅིང་དང་བརྡེག་སོགས་སྡུག་
བསྔལ་སྣ་ཚོགས་པ། །ཞི་འགྱུར་དགེ་བ་སྤངས་པ་རྣམས་ལ་ནི། །
གཅིག་ལ་གཅིག་ཟ་ཤིན་ཏུ་མི་བཟད་པ། །ཁ་ཅིག་མུ་ཏིག་བལ་དང་
རུས་པ་དང་། །ཤ་དང་པགས་པའི་ཆེད་དུ་འཆི་བར་འགྱུར། །དབང་
མེད་གཞན་དག་རྡོག་པ་ལག་པ་དང་། །ལྕག་དང་ལྕགས་ཀྱུ་གདབ་
པས་བཏབ་སྟེ་བཀོལ། །ཞེས་གསུངས་པ་སོགས་སྡུག་བསྔལ་མི་བཟད་
ལྡན། །ཚེ་ཡི་ཚད་ནི་མཛོད་ལས་དུད་འགྲོ་རྣམས། །མཆོག་རིང་་
བསྐལ་པའོ་གསུངས་པས་ཚེ་རིང་བས། །བསྐལ་བ་ཙམ་ཐུབ་གཞན་
དག་ངེས་པ་མེད། །གསུམ་པ་ཡི་དྭགས་རྣམས་ཀྱི་སྡུག་བསྔལ་ནི། །
སེར་སྣས་(གཤིན་རྗེའི་འཁོར་དུ་)ཡི་དྭགས་དག་ཏུ་སྐྱེ་འགྱུར་་་་་་
ཞིང་། །དེ་དག་རྣམས་ཀྱང་བཀྲེས་སྐོམ་དང་ལྡན་པ། ། ཤ་པགས་་
སྐམས་པ་གདོང་ནི་སྒྲས་ཁེབས་པ། །ཤིན་ཏུ་སྐམ་ཤིང་ཁ་ལྕེས་ལྡག་
པའོ། །འདི་ལ་གསུམ་ལས་ཕྱི་ཡི་སྒྲིབ་ཅན་ནི། །ཁ་ཅིག་མཚོ་དང་
མཚེ་འུར་རྒྱུ་བ་ན། ། རལ་གྲི་མདུང་ཐུང་ལ་སོགས་ ཐོགས་པས་་་་་་
བསྲུང་། །ལ་ལས་ཆུ་ཀླུང་རྣག་ཁྲག་སོགས་སུ་མཐོང་། །གཞན་འགས་
བལྟས་པ་ཙམ་གྱིས་ཆུ་ཀླུང་སྐམ། །ནང་གི་སྒྲིབ་པ་ཡོད་པའི་ཡི་དྭགས་
788



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ནི། །ཁབ་མིག་ཙམ་གྱི་ཁ་ལ་ལྟོ་བའི་ཚད། །རི་ཡི་གཏོས་ཙམ་ཡོད་ལ་
མགྲིན་པའི་ནང་། །ཝ་བས་འགགས་ཤིང་ཁ་ལ་མེ་འབར་བས། །ཟས་
སྐོམ་རྙེད་དུ་ཟིན་ཀྱང་སྤྱོད་མི་ནུས། །ཟས་སྐོམ་ཉིད་ལ་སྒྲིབ་པ་ཡོད་པ་
ནི། །མི་ལྕེའི་ཕྲེང་བ་ཅན་ཞེས་བྱ་བ་ཡིས། །བཟའ་བཏུང་གང་སྤྱད་
ཐམས་ཅད་མེ་འབར་ལ། །ལྗན་ལྗིན་ཟ་བ་ཞེས་བྱ་བཤང་གཅི་སྤྱོད། །
ཁ་ཅིག་རང་གི་ཤ་ལ་བཅད་ཅིང་ཟ། །དོན་དེ་དག་ལ་དགོངས་ནས་
བཤེས་སྤྲིངས་ལས། །ཡི་དྭགས་ན་ཡང་འདོད་པས་འཕོངས་པ་་་་
ཡིས། །བསྐྱེད་པའི་སྡུག་བསྔལ་རྒྱུན་ཆགས་མི་འཆོས་པ། །བཀྲེས་
སྐོམ་གྲང་དྲོ་ངལ་དང་འཇིགས་པ་ཡིས། །བསྐྱེད་པ་ཤིན་ཏུ་མི་བཟད་
བསྟེན་འཚལ་ལོ། །ཁ་ཅིག་ཁ་ནི་ཁབ་ཀྱི་མིག་ཙམ་ལ། །ལྟོ་བ་རི་ཡི་
གཏོས་ཙམ་བཀྲེས་པས་ཉེན། །མི་གཙང་གྱི་ནར་བོར་བ་ཅུང་ཟད་
ཀྱང་། །འཚལ་བའི་མཐུ་དང་ལྡན་པ་མ་ལགས་སོ། །ཁ་ཅིག་པགས་
རུས་ལུས་ཤིང་གཅེར་བུ་སྟེ། །ཏ་ལ་ཡ་ཐོག་སྐམ་པ་ལྟ་བུ་ལགས། །ཁ་
ཅིག་མཚན་ཞིང་ཁ་ནས་འབར་བ་སྟེ། ། ཟས་སུ་འབར་བའི་ཁར་་་
བབས་བྱེད་པ་འཚལ། །སྨད་རིགས་འགས་ནི་རྣག་དང་ཕྱི་ས་དང་། །
ཁྲག་སོགས་མི་གཙང་བ་ཡང་མི་རྙེད་དེ། །ཕན་ཚུན་གདོང་དུ་འཚོག་་
ཅིང་མགྲིན་པ་ནས། །ལྔ་བ་བྱུང་བ་སྨིན་པའི་རྣག་ལ་འཚལ། །ཡི་
དྭགས་རྣམས་ལ་སོ་གའི་དུས་སུ་ནི། ། ཟླ་བའང་ཚ་ལ་དགུན་ནི་ཉི་
མའང་གྲང་། ། ལྗོན་ ཤིང་འབྲས་བུ་མེད་འགྱུར་འདི་དག་གིས། །
བལྟས་པ་ཙམ་གྱིས་ཀླུང་ཡང་སྐེམས་བར་འགྱུར། །ཞེས་སོ་ཚེ་ཡི་ཚད་
789



བྱང་ཆུབ་ལོ་མ་དཔེ་ཚོགས།
ནི་དེ་ཉིད་ལས། །བར་ཆད་མེད་པར་སྡུག་བསྔལ་བསྟེན་གྱུར་པ། །
ཉེས་པར་སྤྱད་པའི་ལས་ཀྱི་ཞགས་པ་ནི། །སྲ་བས་བཅིངས་པའི་ལུས་
ཅན་ཁ་ཅིག་ལོ། །ལྔ་སྟོང་དག་དང་ཁྲིར་ཡང་འཆི་མི་འགྱུར། །ཞེས་
སོ་(འདིའི་འོག་དམྱལ་བ་རྣམས་ཀྱི་སྟེང་) དཔག་ཚད་ལྔ་བརྒྱ་ན། །
བྱིང་ན་གནས་པ་ཡོད་ཅིང་ཁ་འཐོར་བ། །མི་ཡི་ཡུལ་སོགས་དག་ན་
ཡོད་ཅེས་གསུངས། །ངན་སོང་གསུམ་ལ་ལུས་ཀྱི་ཚད་མ་ངེས། །དེ་
ལྟར་ངན་འགྲོའི་སྡུག་བསྔལ་བསམ་པ་ན། ། སྡུག་བསྔལ་དེ་དག་མི་
དགེ་བ་ལས་བྱུང་། །ངས་ཀྱང་མི་དགེ་དཔག་ཏུ་མེད་པ་སྤྱད། །དེས་
ན་ངན་འགྲོ་ཁོ་ནར་ལྟུང་ངེས་ཤིང་། །ད་ལྟ་ཚ་གྲང་བཀྲེས་སྐོམ་རྡེག་
འཚེག་དག། ཅུང་ཟད་ཡུད་ཙམ་ཞིག་ཀྱང་མི་བཟོད་ན། ། ངན་
འགྲོའི་སྡུག་བསྔལ་དྲག་ལ་རྒྱུན་རིང་བ། །ཐོག་ཏུ་བབས་ན་ཅི་བཟོད་
སྙམ་དུ་བསམ། །རྩ་བའི་གསུམ་པ་སྐྱབས་འགྲོ་སྦྱང་བ་ནི། །རང་ཉིད་
ངན་འགྲོས་འཇིགས་ཤིང་དཀོན་མཆོག་གསུམ། །དེ་ལས་སྐྱོབ་ནུས་
ཉིད་དུ་ཡིད་ཆེས་པ། ། སྐྱབས་འགྲོའི་རྒྱུ་སྟེ་དེ་གཉིས་ཚིག་ཙམ་་་་་
དང་། །ཤུགས་དྲག་གཉིས་ལས་སྐྱབས་འགྲོའང་དེ་བཞིན་འབྱུང༌། །
རང་ཉིད་འཇིགས་པ་ལས་གྲོལ་གཞན་སྒྲོལ་མཁས། ། ཀུན་ལ་བརྩེ་
ལྡན་ལན་ལ་མི་བལྟ་བས། ། སངས་རྒྱས་སྐྱབས་སུ་འོས་པས་དེ་་
བསྟན་ པའི། ། ཆོས་དང་ དགེ་འདུན་ དག་ ཀྱང་ སྐྱབས་ སུ་ འོས། །
སངས་རྒྱས་སྐུ་གསུང་ཐུགས་དང་འཕྲིན་ལས་མཆོག། དམ་ཆོས་
སྐྱོན་སྤངས་ཡོན་ཏན་སྒྲུབ་པའི་བདག། དགེ་འདུན་དེ་ལས་གཡེལ་
790



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བ་མེད་པ་སྟེ། །དཀོན་མཆོག་གསུམ་གྱི་ཡོན་ཏན་ཤེས་པ་དང་། །
(དགེ་འདུན་ལམ་སྒྲུབ་པ་བོ། ཆོས་བསྒྲུབ་བྱ། སངས་རྒྱས་ཆོས་
བསྒྲུབས་པའི་འབྲས་བུ་སྟེ།) དཀོན་མཆོག་གསུམ་གྱི་ཁྱད་པར་
ཤེས་པ་དང་། །སངས་རྒྱས་སྐྱབས་སྟོན་པ་དང་ཆོས་སྐྱབས་དངོས། །
དགེ་འདུན་སྐྱབས་སྒྲུབ་གྲོགས་སུ་བཟུང་བ་སྟེ། །ཁས་བླངས་པ་དང་
ནང་བ་ དང་ཕྱི་བའི། ། སྟོན་པ་ བསྟན་ པ་དེ་ལ་སློབ་རྣམས་ཀྱི། །
མཆོག་དམན་ཤེས་ནས་དཀོན་མཆོག་གསུམ་ཁོ་ན། །སྐྱབས་སུ་འཛིན་
གྱི་གཞན་དུ་མི་སྨྲ་བ། །འདི་དག་བཞི་ཡིས་སྐྱབས་སུ་སོང་བ་ཡིན། །
(དགག་པའི་བསླབ་བྱ་གསུམ་ནི།) འཇིག་རྟེན་པ་ཡི་ལྷ་ཀླུ་གཞི་
བདག་རྣམས། །སྐྱབས་སུ་མི་བཟུང་གཞན་ལ་གནོད་འཚེ་སྤང་། །
དཀོན་མཆོག་གསུམ་ལ་ཡིད་ཆེས་མི་ལྡན་ཞིང་། ། སྐུར་བར་བྱེད་པ་
རྣམས་ དང༌ མཐུན་ པ་ སྤོང་། །(སྒྲུབ་ པའི་ བསླབ་བྱ་ གསུམ་ ནི།)
བཟོ་ཉེས་རྒྱུ་ཚོགས་ཞན་པའི་སྐུ་གཟུགས་ལའང་། ། སངས་རྒྱས་་་་་
དངོས་ལྟར་བཀུར་སྟིའི་ཞིང་དུ་བཟང་། ། ཡིག་འབྲུ་གཅིག་ལའང་་
ཆོས་དངོས་ལྟར་གུས་ཤིང་། ། ལྷན་སེར་ཙམ་ལའང་དགེ་འདུན་་་་་
དངོས་ལྟར་བྱ། །(ཐུན་མོང་གི་བསླབ་བྱ་དྲུག་ནི།) ཕྱི་ནང་་་
གཉིས་ཀྱི་སྟོན་དང་བསྟན་པ་དང་། ། སློབ་པ་རྣམས་ཀྱི་ཡོན་ཏན་
མཆོག་དམན་དང་། ། དཀོན་མཆོག་གསུམ་པོ་ནང་གི་ཁྱད་པར་་་་་
དང་། །ཡོན་ཏན་ཚོགས་རྣམས་ཡང་ཡང་སེམས་པར་བྱ། ། བདེ་་་་
ལེགས་གང་བྱུང་དཀོན་མཆོག་དྲིན་ཡིན་པས། །བྱས་གཟོའི་བསམ་
791



བྱང་ཆུབ་ལོ་མ་དཔེ་ཚོགས།
པས་དཀོན་མཆོག་རྒྱུན་དུ་མཆོད། ། སེམས་ཅན་གཞན་ཡང་སྐྱབས་
འགྲོ་ལ་འགོད་ཅིང་། ། ཅི་བྱེད་ཅི་དགོས་དཀོན་མཆོག་ཉིད་ལ་་་་་་
བརྟེན། །(ཕན་ཡོན་བརྒྱད་ནི།) སྐྱབས་འགྲོས་སངས་རྒྱས་པར་
ཆུད་སྡོམ་པ་ཀུན། །སྐྱེ་བའི་རྟེན་དུ་འགྱུར་ཞིང་སྔོན་བསགས་ཀྱི། །
ལས་སྒྲིབ་ཐམས་ཅད་བསྲབས་ཤིང་ཟད་པར་འགྱུར། །སྐྱབས་སོང་
བསོད་ནམས་བློ་ཡིས་གཞལ་མི་ནུས། །ངན་འགྲོར་མི་ལྟུང་མི་དང་མི་
མིན་གྱི། །བར་ཆད་དག་གིས་མི་ཚུགས་ཅི་བསམ་འགྲུབ། ། མྱུར་དུ་
འཚང་རྒྱུའི་ཕན་ཡོན་བརྒྱད་བསམས་ནས། །ཉིན་དང་མཚན་དུ་་་
སྐྱབས་འགྲོ་ལན་གསུམ་བྱ། །སྲོག་དང་བཞད་གད་ཕྱིར་ཡང་སྐྱབས་
མི་བཏང་། ། འདི་དང་འགལ་ན་ སྐྱབས་འགྲོའི་སྡོམ་པ་གཏོང་། །
སྐྱབས་ལ་གཉིས་འཛིན་བྱེད་ནའང་གཏོང་འགྱུར་ཞིང་། །(ལོག་ལྟ་
དང་ཆོས་སྤོང་ཡང་གཏོང་རྒྱུར་གསུངས།) བསླབ་བྱ་གཞན་དང༌
འགལ་ན་ཉམས་པར་འགྱུར། ། བདེ་ལེགས་ཀུན་གྱི་རྩ་བ་ཡིད་ཆེས་
ཀྱི། ། དད་པ་བསྐྱེད་པའི་ཚུལ་ནི་(ལས་འབྲས་སྤྱིར་བསམ་པ་ནི།)
དཀར་ནག་གི། ལས་འབྲས་སོ་སོར་ངེས་ཏེ་ཀླུ་སྒྲུབ་ཀྱིས། །མི་དགེ་
བ་ལས་སྡུག་བསྔལ་ཀུན། །དེ་བཞིན་ངན་འགྲོ་ཐམས་ཅད་དོ། །དགེ་
ལས་བདེ་འགྲོ་ཐམས་ཅད་དང༌། །སྐྱེ་བ་ཀུན་ཏུ་བདེ་བ་དག། ཅེས་
སོ་ལས་འབྲས་འཕེལ་ཆེ་སྟེ། །(ཚོམས་ལས་） སྡིག་པ་ཆུང་ངུ་བྱས་
པས་ཀྱང་། །(གེགས་བྱེད་དང་མ་ཕྲད་ན།) འཇིག་རྟེན་ཕ་རོལ་
འཇིགས་ཆེན་དང་། ། ཕུང་ཀྲོལ་ཆེན་པོ་བྱེད་འགྱུར་ཏེ། ། ཁོང་བར་
792



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སོང་བའི་དུག་བཞིན་ནོ། །བསོད་ནམས་ཆུང་ངུ་བྱས་པས་ཀྱང་། །
（གེགས་བྱེད་དང་མ་ཕྲད་ན་)འཇིག་རྟེན་ཕ་རོལ་བདེ་ཆེན་་་་་་་
འདྲེན། ། དོན་ཆེན་དག་ཀྱང་བྱེད་འགྱུར་ཏེ། ། འབྲུ་རྣམས་ཕུན་་་་་
ཚོགས་སྨིན་པ་བཞིན། །ཞེས་སོ་ལས་མ་བྱས་པ་དང༌། །ཕྲད་པ་མེད་
དེ་དཀར་ནག་གི། ལས་གཉིས་སྔོན་དུ་མ་སོང་བར། ། བདེ་སྡུག་
མྱོང་བ་མེད་པས་སོ། །བྱས་པ་ཆུད་ཀྱང་མི་ཟ་སྟེ།( །ཁྱད་པར་འཕགས་
བསྟོད་ལས།)། ཁྱོད་ཀྱིས་བྱས་ཆུད་མི་ཟ་དང༌། །མ་བྱས་པ་དང་ཕྲད་
མེད་གསུངས། །ཞེས་དང་མདོ་སྡེ་ལས་བརྒྱ་ལས། །ལུས་ཅན་རྣམས་
ཀྱི་ལས་རྣམས་ནི། །བསྐལ་བ་བརྒྱར་ཡང་ཆུད་མི་ཟ། །ཚོགས་ཤིང་
དུས་ལ་བབ་པ་ན། །འབྲས་བུ་སྨིན་པ་ཉིད་དུ་འགྱུར། །ཞེས་སོ་བླང་
དོར་ཅིར་བྱ་ན། །ལེགས་སྤྱད་ཉེས་སྤྱོད་འཇུག་པའི་སྒོ། །གསུམ་དུ་
ངེས་ལ་སྒོ་གསུམ་གྱི། །དགེ་སྡིག་ཐམས་ཅད་ལས་ལམ་བཅུར། །མ་
འདུས་ན་ཡང་མི་དགེ་བའི། །ཁ་ན་མ་ཐོ་ཆེ་བ་རྣམས། །ནག་པོའི་
ལས་ལམ་བཅུར་བསྡུས་ཤིང༌། ། དེ་དག་སྤངས་ན་དོན་ཆེ་བའི། །
གནད་རྣམས་དཀར་པོའི་ལམ་བཅུར་བསྡུས། །དེ་སྐད་དུ་ཡང་མངོན་
པ་ལས། །དེ་ལས་ཆེ་ལོང་བསྡུས་ནས་ནི། ། དགེ་དང་མི་དགེ་་་་
རིགས་པར། །ལས་ཀྱི་ལམ་ནི་བཅུར་གསུངས་སོ། །ཞེས་སོ་(སོ་སོར་
ཕྱེ་སྟེ་བསམ་པ་ལ་གསུམ་ལས། ནག་པོའི་ལས་འབྲས་ལ་གསུམ་ལས།
དང་བོ་ལས་ལམ་དངོས་ནི།) དེ་ལ་སྲོག་གཅོད་ཀྱི། །གཞི་ནི་་་
སེམས་ཅན་ཕ་རོལ་པའོ། །བསམ་པ་ལ་གསུམ་འདུ་ཤེས་དང༌། །ཉོན་
793



བྱང་ཆུབ་ལོ་མ་དཔེ་ཚོགས།
མོངས་ པ་ དང་ཀུན་སློང་ངོ༌། །འདུ་ཤེས་ སེམས་ ཅན་ ལྟ་བུ་ལ། །
སེམས་ཅན་ཡིན་དང་མིན་པ་དང་། ། སེམས་ཅན་མིན་ལ་མིན་པ་་
དང༌། །སེམས་ཅན་ཡིན་པར་འདུ་ཤེས་པ། །རྣམ་པ་བཞི་ལས་དང་
བོ་དང་། །གསུམ་པ་གཉིས་པོ་མ་འཁྲུལ་ཞིང་། །གཉིས་པ་བཞི་བ་
འཁྲུལ་བའོ། །ལྷས་བྱིན་ཁོ་ན་གསད་སྙམ་ནས། །ནོར་ཏེ་མཆོད་སྦྱིན་
བསད་པ་ལ། །དངོས་གཞིའི་སྡིག་པ་མེད་པས་ན། །དེ་ལ་འདུ་ཤེས་
མ་འཁྲུལ་དགོས། ། གང་བྱུང་གསད་དོ་སྙམ་པ་ཡི། ། ཀུན་སློང་སྤྱི་
ཞུགས་ཡོད་པ་ན། །མ་འཁྲུལ་བ་ཉིད་མི་དགོས་ཤིང་། །ཚུལ་འདི་
གཞན་(ལྷག་མ་དགུ་）ལའང་ཅི་རིགས་སྦྱར། ། ཉོན་མོངས་པ་ནི་
དུག་གསུམ་པོ། །གང་ཡང་རུང་བའོ་ཀུན་སློང་ནི། །གསད་པར་་་་
འདོད་པའོ་སྦྱོར་བ་ལ། །གཉིས་ཡོད་པ་ལས་སྦྱོར་བ་བོ། །རང་གིས་
བྱེད་པའམ་ཕ་རོལ་བོ། །བྱེད་དུ་འཇུག་པའོ་སྦྱོར་བ་ཡི། །ངོ་བོ་་་
མཚོན་དང་རིག་སྔགས་དང་། ། དུག་ལ་སོགས་པའི་སྒོ་ནས་ཏེ། །
མཐར་ཐུག་སྦྱོར་བ་དེའི་རྐྱེན་གྱིས། །རང་གི་སྔོན་དུ་ཤི་བའོ། །མ་
བྱིན་ལེན་གྱི་གཞི་གཞན་གྱིས། ། ཡོངས་སུ་བཟུང་བའི་རྫས་རྣམས་
སོ། །འདུ་ཤེས་ཉོན་མོངས་པ་གཉིས་ནི། །སྔ་མ་བཞིན་ནོ་ཀུན་སློང་
ནི། །མ་གནང་ན་ཡང་ཕ་རོལ་ལས། །དཔྲལ་བར་འདོད་པའོ་སྦྱོར་བ་
ལ། སྦྱོར་བ་བོ་ནི་སྔར་དང་འདྲ། ། སྦྱོར་བའི་ངོ་བོ་མཐུས་འཕྲོག་་་་
གམ། །འཇབས་ནས་རྐུ་བ་བྱེད་ཀྱང་འདྲ། །དེ་ཡང་བུན་དང་གཡོ་
ཐབས་ཀྱིས། །མ་བྱིན་ལེན་དང་རང་གཞན་གྱི། །དོན་ནམ་ཕ་རོལ་པོ་
794



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དག་ལ། །གནོད་པའི་ཕྱིར་དུ་བྱེད་ཀྱང་འདྲ། །མཐར་ཐུག་ཐོབ་བློ་
སྐྱེས་པ་སྟེ། །དེ་ཡང་འཕྲོག་གམ་རྐུར་བཅུག་ན། །བཅུག་པ་དེ་ལ་
སྐྱེས་པས་ཆོག། ལོག་པར་གཡེམ་པའི་གཞི་ལ་བཞི་(རབ་ཏུ་བྱུང་
བས་མི་ཚངས་སྤྱོད་ཀྱི་རིགས་ཅི་སྤྱད་ཀྱང་ལོག་གཡེམ་ཡིན་ལ། ཁྱིམ་པ་
ལ་བགྲོད་བྱ་དང་། ཡན་ལག་དང་། གནས་དང༌། དུས་ཀྱི་སྒོ་
ནས་འཇོག་གོ།) མ་སོགས་བགྲོད་བྱ་མིན་པ་དང་། ། ཁ་སོགས་
ཡན་ལག་མིན་པ་དང་། །བླ་མ་ལྟ་བུའི་ཉེ་འཁོར་སོགས། །གནས་
མིན་པ་དང་སྦྲུམ་མ་སོགས། ། དུས་མིན་པའོ་འདུ་ཤེས་ན། །དེ་ལ་
དེར་འདུ་ཤེས་པ་ཞེས། །བསྡུ་བར་གསུངས་ཤིང་འདུལ་བ་ལས། །
འདུ་ཤེས་འཁྲུལ་དང་མ་འཁྲུལ་བ། །འདྲ་བར་གསུངས་ལ་མཛོད་
འགྲེལ་ལས། །རང་གི་ཡིན་པའི་འདུ་ཤེས་ཀྱིས། །གཞན་གྱི་ཆུང་མ་ལ་
ཞུགས་ན། །ལས་ཀྱི་ལམ་དུ་མི་འགྱུར་ཞིང༌། ། ཕ་རོལ་པོ་ཡི་ཆུང་མ་
ལ། །དེ་ལས་གཞན་པའི་ཆུང་མར་ནི། །འཁྲུལ་ནས་ཞུགས་ན་ལས་
ལམ་དུ། །འགྱུར་བར་གསུངས་སོ་ཉོན་མོངས་ནི། །སྔ་མ་བཞིན་ནོ་
ཀུན་སློང་ནི། །བགྲོད་པར་འདོད་པའོ་སྦྱོར་བ་ནི། ། དེ་ཡི་དོན་ལ་
རྩོལ་བ་སྟེ། །མཐར་ཐུག་གཉིས་ཀྱིས་གཉིས་སྤང་བའོ། །རྫུན་གྱི་གཞི་
ལ་གཉིས་ཡོད་པའི། །བརྗོད་པའི་གཞི་ནི་མཐོང་བ་དང་། །ཐོས་དང་
བྱེ་བྲག་ཕྱེད་པ་དང༌། །རྣམ་པར་ཤེས་པ་བཞི་བོ་དང༌། །དེ་ལས་ལྡོག་
པ་བཞི་རྣམས་སོ། །གོ་བྱའི་ཡུལ་ནི་ཕ་རོལ་པོ། །དོན་གོ་བའོ་འདུ་
ཤེས་ནི། ། མཐོང་བ་སོགས་ལ་མ་མཐོང་བ། །སོགས་སུ་བསྒྱུར་བའོ་
795



བྱང་ཆུབ་ལོ་མ་དཔེ་ཚོགས།
ཉོན་མོངས་ནི། །སྔ་མ་བཞིན་ནོ་ཀུན་སློང་ནི། །འདུ་ཤེས་བསྒྱུར་ཏེ་
སྨྲ་འདོད་པའོ། །སྦྱོར་བ་སྨྲ་བའམ་མི་སྨྲ་བས། །དང་དུ་ལེན་པའམ་
ལུས་བསྒྱུར་བའི། །མཚན་མས་སྟོན་པའོ་མཐར་ཐུག་ནི། །ཕ་རོལ་བོ་
ཡིས་དོན་གོ་བའོ། །ཕྲ་མའི་གཞི་ནི་མཐུན་པ་དང་། །མི་མཐུན་པ་ཡི་
སེམས་ཅན་ནོ། །འདུ་ཤེས་ཉོན་མོངས་སྔར་བཞིན་ཏེ། །ཀུན་སློང་
སེམས་ཅན་མཐུན་པ་ལ། །དབྱེ་འདོད་པ་དང་མི་མཐུན་པ། ། མི་
འདུམ་པར་ནི་འདོད་པའོ། །སྦྱོར་བ་བདེན་བརྫུན་གང་རུང་གིས། །
བརྗོད་བྱ་སྙན་དང་མི་སྙན་པ། །རང་གཞན་དོན་དུ་བརྗོད་པ་སྟེ། །
མཐར་ཐུག་འབྱེད་ཚིག་གོ་བའོ། །ཚིག་རྩུབ་སྨྲ་བའི་གཞི་ཀུན་ནས། །
མནར་སེམས་སྐྱེ་བའི་སེམས་ཅན་ནོ། །འདུ་ཤེས་ཉོན་མོངས་སྔར་
བཞིན་ཏེ། །ཀུན་སློང་རྩུབ་པོས་སྨྲ་འདོད་པའོ། ། སྦྱོར་བ་བདེན་་་་
བརྫུན་གང་རུང་གིས། །ལུང་དང་ཚུལ་ཁྲིམས་ལ་སོགས་པའི། །སྐྱོན་
ལས་བརྩམས་ནས་སྨྲ་བ་སྟེ། །མཐར་ཐུག་གང་ལ་སྨྲས་པ་དེས། །དོན་
གོ་བའོ་ངག་ཀྱལ་གྱི། །གཞི་ནི་ (ཆོས་དང་མཐུན་པའི།) དོན་
མེད་དང་ལྡན་པའི། ། དོན་ནོ་ (དོན་མེད་དུ་ཆོས་སྨྲ་བ་ཡང་ཀྱལ་
བའོ།) འདུ་ཤེས་བརྗོད་འདོད་ཀྱི། །དོན་ལ་དེར་འདུ་ཤེས་པའོ། །
ཉོན་མོངས་པ་ནི་སྔར་བཞིན་ཏེ། །ཀུན་སློང་བྱུང་རྒྱལ་སྨྲ་འདོད་་་་
པའོ། །སྦྱོར་བ་སྨྲ་བར་རྩོམ་པ་སྟེ། །མཐར་ཐུག་ངག་ཀྱལ་སྨྲས་ཟིན་
པའོ། །བརྣབ་པའི་སེམས་ཀྱི་གཞི་གཞན་གྱི། །ནོར་དང་ཡོ་བྱད་ལ་
སོགས་ཏེ། །འདུ་ཤེས་དེ་ལ་དེར་ཤེས་པའོ། །ཉོན་མོངས་པ་ནི་སྔར་
796



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བཞིན་ཏེ། །ཀུན་སློང་བདག་གིར་བྱར་འདོད་པའོ། ། སྦྱོར་་་་་་
བསམས་ པའི་དོན་དེ་ལ། ། རྩོལ་ བར་བྱེད་ པའོ་མཐར་ཐུག་ནི། །
བདག་གིར་གྱུར་ཅིག་སྙམ་པའོ། ། གནོད་པའི་སེམས་ཀྱི་གཞི་འདུ་
ཤེས། །ཉོན་མོངས་གསུམ་ནི་ཚིག་རྩུབ་བཞིན། །ཀུན་སློང་རྡེག་དང་
གསད་པ་དང་། །བཅིང་འདོད་པ་དང་ལོངས་སྤྱོད་རྣམས། །རྒུད་ན་
སྙམ་པ་ལ་སོགས་པའོ། །སྦྱོར་བ་བསམ་པ་དེ་ཉིད་ལ། །སྦྱོར་བ་བྱས་
པའོ་མཐར་ཐུག་ནི། །རྡེག་སོགས་བྱ་བར་ཐག་བཅད་པའོ། །ལོག་
ལྟའི་གཞི་ནི་ཡོད་པ་སྟེ། །འདུ་ཤེས་སྐུར་བ་འདེབས་པ་ཡི། །དོན་ལ་
བདེན་པར་འདུ་ཤེས་པའོ། །ཉོན་མོངས་པ་ནི་སྔར་བཞིན་ཏེ། །ཀུན་
སློང་སྐུར་བ་འདེབས་འདོད་པའོ། །སྦྱོར་བ་བསམ་པའི་དོན་དེ་ལ། །
སྦྱོར་བ་བརྩམ་པའོ་མཐར་ཐུག་ནི། །སྐུར་བ་གདབ་པར་ངེས་པའོ། །
རྒྱུ་འབྲས་བྱེད་པ་ཡོད་དངོས་ལ། །སྐུར་བ་བཞི་ལས་གསུམ་པ་ལ། །
འདེབས་འཛིན་འགྲོ་འོང་སྐྱེ་འགྱུར་གྱི། །བྱེད་པ་སྐུར་བ་གསུམ་ཡོད་
དོ། །ཡིད་ལས་སེམས་པ་ལས་ཡིན་ལ། །ལས་ཀྱི་ལམ་མིན་ལུས་ངག་
གི། བདུན་ནི་ལས་ཡིན་ལས་ལམའང་ཡིན། ། ཡིད་ཀྱི་ལས་ལམ་
གསུམ་ལས་མིན། །(གཉིས་པ་）ལས་ལམ་བཅུ་ཡི་ལྕི་ཡང་ནི། །སྲོག་
གཅོད་ལྟ་བུ་ལ་མཚོན་ན། ། ལྔ་ལས་བསམ་པས་ལྕི་བ་ནི། ། དུག་་་་
གསུམ་དྲག་པོས་བྱེད་པའོ། ། སྦྱོར་བས་ལྕི་བ་སྲོག་གཅོད་པ། །བྱས་
སམ་བྱེད་པའམ་བྱེད་འགྱུར་ལ། ། རངས་པས་སེམས་དང་ལྡན་པ་
དང༌། ། རང་ཡང་བྱེད་ལ་གཞན་འཇུག་ཅིང༌། ། དེ་ཡི་བསྔགས་པ་
797



བྱང་ཆུབ་ལོ་མ་དཔེ་ཚོགས།
བརྗོད་པ་དང་། །དེ་འདྲ་མཐོང་ན་དགའ་བ་དང་། ། རིང་ནས་་་་་
བསམས་ཤིང་བསགས་པ་ཡི། །སེམས་ཀྱིས་བྱེད་དང་རྟག་ཏུ་དང་། །
གུས་པར་བྱེད་ཅིང་ལན་རེ་ལའང༌། །མང་བོ་གསོད་དང་སྡུག་བསྔལ་
བ། །དྲག་པོ་བསྐྱེད་པས་གསོད་པ་དང་། །འཇིགས་པ་བསྐྱེད་ནས་
གསོད་པ་དང་། །ཞན་པ་ལ་སོགས་(སྡུག་པ་དང་། བཀྲེན་པ་དང༌།
ཉན་ཐག་པར་སྨྲ་བ་དང་། སྙིང་རྗེ་བར་སྨྲེ་སྔགས་འདོན་བཞིན་
དུ།) གསོད་པའོ། །གཉེན་པོ་མེད་པ་ལས་ལྕི་བ། །ཉིན་གཅིག་
བཞིན་དུ་བསླབ་པ་འགའ་འང་། །མི་ལེན་ཟླ་ཕྱེད་བརྒྱད་བཅུ་བཞི། །
བཅོ་ལྔ་རྣམས་ལ་བསྙེན་གནས་ལ། ། མི་གནས་སྦྱིན་དང་བསོད་་་་
ནམས་དང་། །མངོན་དུ་སྨྲ་དང་ཕྱག་འཚལ་དང༌། །འདུད་པའི་་
སེམས་ སོགས་ མི་བྱེད་དང་། ། ངོ་ཚ་ཤེས་ དང་ ཁྲེལ་ཡོད་དང༌། །
འགྱོད་པ་མི་འཐོབ་པ་(འཇིག་རྟེན་དང་འཇིག་རྟེན་ལས་འདས་པའི་
ལམ་ལ་མི་རེག་པ་)སོགས་སོ། །ལོག་པར་ (མངོན་པར་)ཞེན་པ་
ལས་ལྕི་བ། །མཆོད་སྦྱིན་བྱེད་པའི་ལྟ་བ་ལ། །བརྟེན་ནས་ཆོས་ཕྱིར་
གསོད་པ་སོགས། །ལོག་ལྟ་གང་ཡང་རུང་བ་ལ། །བརྟེན་ནས་གསོད་
པར་བྱེད་པའོ། །ལྔ་བ་གཞི་ལས་ལྕི་བ་ནི། །དུད་འགྲོ་ལུས་བོང་ཆེན་
པོ་དང་། །མི་དང་མིར་ཆགས་ཕ་མ་དང༌། །ཕུ་ནུ་མཛའ་བཤེས་བླ་མ་
དང་། ། སློབ་དང་མི་སློབ་གསོད་པ་ (དེ་བཞིན་གཤེགས་པ་ལ་ངན་
སེམས་ཀྱིས་ཁྲག་འབྱིན་པ།)སོགས། །དེ་ལྟའི་རྒྱུ་ལྔ་ལས་བཟློག་པ། །
སྲོག་གཅོད་ཡང་བའོ་ལྷག་མ་དགུའང༌། །གཞི་མ་གཏོགས་པ་སྲོག་
798



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གཅོད་བཞིན། །ལྕི་ཡང་ཁྱད་པར་ཤེས་པར་བྱ། །གཞི་ལས་ལྕི་བའི་མ་
བྱིན་ལེན། །མང་དང་བཟང་པོ་འཕྲོག་པ་དང་། །དམན་པ་བཀྲེན་པ་
རབ་བྱུང་དང་། །སློབ་དང་མི་སློབ་དགེ་འདུན་དང༌། །མཆོད་རྟེན་
(ཆོས་འདི་བ་ལས་འཕྲོག་པ་དང་གོང་དུ་ཆུད་པ་འཕྲོག་པའོ་)སོགས་
ཀྱི་རྫས་འཕྲོག་པའོ། །ལོག་གཡེམ་གཞི་ལས་ལྕི་བ་ནི། །མ་(དེ་དང་
འབྲེལ་བའམ། དགེ་སློང་མ། དགེ་སློབ་མ། དགེ་ཚུལ་མ།)
ལ་སོགས་ལ་ཞུགས་པ་དང་། །ཁར་འཇུག་པ་དང་བསྙེན་གནས་ལ། །
གནས་པ་(སྦྲུམ་མ་ཟླ་བ་ཚང་བ་དང་ནད་པ།) སོགས་ལ་ཞུགས་པ་
དང་། །ཀུན་ར་(མཆོད་རྟེན་གྱི་ཉེ་འཁོར།) སོགས་སུ་ཞུགས་་
པའོ། །རྫུན་ཚིག་གཞི་ལས་ལྕི་བ་ནི། །གཞན་དག་འབྲིད་ཅིང་བསླུ་
འདོད་པས། །དགོས་དོན་མང་བོས་སྨྲ་བ་དང་། །ཕ་མ་སོགས་དང་
བཟང་པོ་དང༌། ། མཛའ་བོ་རྣམས་ལ་སྨྲ་བ་དང་། །སྲོག་གཅོད་ལ་
སོགས་གསུམ་ལྕི་བ། །བསྐྱེད་པར་བྱེད་པ་སྨྲ་བ་དང༌། །དགེ་འདུན་
དབྱེ་ཕྱིར་སྨྲ་བ་སྟེ། །འདི་ནི་ཀུན་གྱི་ནང་ན་ལྕི། །ཕྲ་མ་གཞི་ལས་ལྕི་བ་
ནི། ། རིང་ནས་བཤེས་སུ་གྱུར་པ་དང་། ། བཤེས་གཉེན་ཕ་མ་དགེ་
འདུན་སོགས། །འབྱེད་དང་ལུས་ཀྱི་གསུམ་ལྕི་བ། །བསྐྱེད་པར་བྱེད་
པའི་ཕྲ་མའོ། །ཚིག་རྩུབ་གཞི་ལས་ལྕི་བ་ནི། །ཕ་མ་(བླ་མ་དང་བླ་མ་
ལྟ་བུ་) སོགས་ལ་སྨྲ་བ་དང༌། །རྫུན་གྱིས་རྩུབ་པོ་སྨྲ་བ་དང་། །མངོན་
སུམ་ཉིད་དུ་གཤེ་བ་དང་། ། སྤྱི་(བ)་དང་བརྒྱུད་བཀག་（སུ་་་
འབྱིན་པའི་ཚིག)་སྨྲ་བའོ། །ངག་ཀྱལ་གཞི་ལས་ལྕི་བ་ནི། །རྫུན་
799.



བྱང་ཆུབ་ལོ་མ་དཔེ་ཚོགས། །
སོགས་གསུམ་གྱི་ལྕི་བ་དང༌། །འཐབ་མོ་(དང་མཚང་འབྲུ་བ་དང་
རྩོད་པ་དང་འགྱེད་པ་）སོགས་ལ་བརྟེན་པ་དང་། ། ཕ་མ་སོགས་ལ་
(བསླུ་ཚིག་)བསྟིང་སླད་དང༌། ། ཅོ་འདྲི་ (ཚིག་གི་ལམ་དང་མི་་་
གཤའ་བ་）ལ་སོགས་བརྗོད་པའོ། ། བརྣབ་སེམས་གཞི་ལས་ལྕི་བ་
ནི། །དགེ་འདུན་(མཆོད་རྟེན་）ལ་སོགས་པའི་དཀོར་ལ། །བརྣབ་
དང་ཡོན་ཏན་གྱིས་རློམ་པས། །རྒྱལ་བློན་ཚངས་སྤྱོད་མཁས་རྣམས་
ལས། །ཤེས་ཀྱི་ཁེ་(བཀུར་བསྟི།) སོགས་འདོད་པའོ། །གནོད་
སེམས་གཞི་ལས་ལྕི་བ་ནི། །ཕ་མ་ཉེ་དུ་(བླ་མ་དང་། ཉེས་པ་མེད་
པ་དང༌། བཀྲེན་པ་དང༌། སྡུག་བསྔལ་བ་དང་། སྙིང་རྗེ་བ་
དང་)ལ་སོགས་དང༌། །ཉེས་པ་བྱེད་པ་སྙིང་ཐག་པས། །བཤགས་པ་
བྱེད་པ་ལ་ཀུན་ནས། །མནར་སེམས་སྐྱེད་པར་བྱེད་པའོ། །ལོག་ལྟ་
གཞི་ལས་ལྕི་བ་ནི། །ལོག་ལྟའི་གཞི་ནི་ཐམས་ཅད་ལ། ། སྐུར་་་་
འདེབས་པར་ཞུགས་པ་སྟེ། ། འཇིག་རྟེན་དག་ན་དགྲ་བཅོམ་པ་་་
(ཡང་དག་པར་ཞུགས་པ་དང་སོང་བ།)། ལ་སོགས་མེད་ཅེས་བལྟ་བ་
ཡང་། །ས་ཡི་དངོས་གཞིར་ལྕི་ཚུལ་དྲུག་གསུངས་པའི། །མངོན་པར་
འདུ་བྱེད་པ་ནི་དུག་གསུམ་མམ། །དེ་གསུམ་མེད་པ་དྲག་པོས་ལས་
ཀུན་ནས། །སློང་བའོ་གོམས་པ་དགེ་དང་མི་དགེའི་ལས། །རིང་ནས་
བསྟེན་གོམས་གྲངས་མང་བྱས་པ་སྟེ། །ངོ་བོ་ཉིད་ནི་ལུས་དང་ངག་གི་
བདུན། །སྔ་མ་སྔ་མ་ཕྱི་མ་ཕྱི་མ་ལས། །ལྕི་ཞིང་ཡིད་ཀྱི་གསུམ་ནི་ཕྱི་
མའོ། །གཞི་ནི་སངས་རྒྱས་ཆོས་དང་དགེ་འདུན་དང་། །བླ་མ་སོགས་
800



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ལ་ཕན་གནོད་བྱེད་པ་སྟེ། ། མི་མཐུན་པའི་ཕྱོགས་གཅིག་ཏུ་ངེས་པ་
ནི། །ཇི་སྲིད་འཚོ་བར་གཅིག་ཏུ་མི་དགེའི་ལས། །བླངས་ཏེ་འདུག་ལ་
དགེ་བ་སྣ་གཅིག་ཀྱང་། །མི་བྱེད་པའོ་མི་མཐུན་ཕྱོགས་སེལ་བ། །མི་
དགེ་སྤངས་ཏེ་འདོད་ཆགས་དང་བྲལ་ནས། ། དགེ་བའི་ལས་སྤྱོད་
པའོ་བཤེས་སྤྲིངས་སུའང་། །རྟག་དང་མངོན་པར་ཞེན་དང་གཉེན་
པོ་མེད། །ཡོན་ཏན་གཙོ་ལྡན་གཞི་ལས་བྱུང་བའི་ལས། །དགེ་དང་མི་
དགེ་རྣམ་ལྔ་ཆེན་པོ་སྟེ། །དེ་ལས་དགེ་བ་སྤྱོད་ལ་བརྩོན་པར་གྱིས། །
ཞེས་གསུངས་(ཞར་ལ་སྟོབས་ལྡན་གྱི་ལས་ཀྱི་སྒོ་བསྡུས་ཏེ་བསྟན་པ་
ལ་བཞི་ལས།) ཞིང་གི་སྒོ་ནས་སྟོབས་ཆེ་བ། (། དྲན་པ་ཉེར་གཞག་
ལས།) སྐྱབས་གསུམ་བླ་མ་ཡོན་གནས་མ་སོགས་ལ། །བསམ་པ་
དྲག་པོ་མེད་ཅིང་ཕན་གནོད་གཉིས། །ཆུང་ངུ་ཙམ་ཞིག་བྱས་ཀྱང་
བསོད་ནམས་དང་། །ཁ་ན་མ་ཐོ་བ་ཆེ་(དྲན་པ་ཉེར་གཞག་ལས་འདི་
ལྟར་གསུངས་)སངས་རྒྱས་དང་། །ཆོས་ལས་མ་བྱིན་བླངས་པ་ཕུལ་
ན་འདག། དགེ་འདུན་ལས་བླངས་ཚོར་བ་མ་མྱོང་བར། །མི་་་་
འདག་འདུ་སྒོ་བླངས་ན་ཚ་དམྱལ་དང་། ། གཞན་བླངས་ཉེ་འཁོར་
མུན་ནག་ཆེན་པོར་སྐྱེ། ། (དད་པའི་སྟོབས་སྐྱེད་པ་ལ་འཇུག་པའི་
ཕྱག་རྒྱུའི་མདོ་ལས་འདི་ལྟར་གསུངས།) ཁྲོས་ནས་ཕྱོགས་ཅུའི་
སེམས་ཅན་བཙོན་ཁང་དུ། །བཅུག་པ་བས་ཀྱང་བྱང་སེམས་ལ་ཁྲོས་
ཏེ། །མི་བལྟ་ཟེར་ན་སྡིག་པ་གྲངས་མེད་སྐྱེད། །མཆོད་རྟེན་གཱང་གའི་
བྱེ་སྙེད་བཤིག་པ་བས། ། སེམས་དཔར་ཁྲོ་དང་གནོད་པའི་སེམས་
801



བྱང་ཆུབ་ལོ་མ་དཔེ་ཚོགས།
སྐྱེད་ཅིང་། །མི་སྙན་སྨྲས་ན་སྡིག་པ་གྲངས་མེད་སྐྱེད། །(རབ་ཏུ་ཞི་
བ་རྣམ་པར་ངེས་པའི་ཆོ་འཕྲུལ་གྱི་མདོ་ལས་འདི་ལྟར་གསུངས།)
གླིང་འདིའི་སེམས་ཅན་ཀུན་གྱི་སྲོག་གཅོད་དམ། །བདོག་པ་ཕྲོགས་
པ་བས་ཀྱང་བྱང་སེམས་ཀྱི། །ཟན་ཆང་གཅིག་ཙམ་བྱིན་པའི་དགེ་བ་
ལ། །བར་ཆད་བྱས་ན་སྡིག་པ་གྲངས་མེད་པ། །སྐྱེད་པར་གསུངས་
པས་བྱང་ཆུབ་སེམས་དཔའ་ནི། །མི་དགེའི་ཞིང་སྟོབས་ཤིན་ཏུ་ཆེ་བ་
ཡིན། །དགེ་བའི་ཞིང་ཡང་ཤིན་ཏུ་སྟོབས་ཆེ་སྟེ། །(ངེས་པ་དང་མ་
ངེས་ པ་ ལ་ འཇུག་ པའི་ ཕྱག་ རྒྱའི་ མདོ་ ལས་ འདི་ ལྟར་ གསུངས།)
ཕྱོགས་བཅུའི་སེམས་ཅན་གྱི་མིག་ཕྱུང་བ་ལ། ། མིག་བསྐྱེད་པ་དང་
སེམས་ཅན་སྔ་མ་རྣམས། །བཙོན་ནས་བཏོན་ཏེ་འཁོར་ལོས་བསྒྱུར་
བའམ། །ཚངས་པའི་བདེ་བ་དག་ལ་བཀོད་པ་བས། ། ཐེག་པ་ཆེན་
པོར་མོས་པའི་བྱང་སེམས་ལ། །དད་པས་བལྟ་འདོད་པ་དང་བལྟ་བ་
དང་། ། བསྔགས་ པ་ བརྗོད་ ན་ བསོད་ ནམས་ གྲངས་ མེད་ སྐྱེད། །
(གཉིས་པ་རྟེན་གྱི་སྒོ་ནས་སྟོབས་ཆེ་བ་ནི་)འགྱོད་ཅིང་སྡོམ་ལ་སྡིག་
པ་མི་གསང་བར། །གཉེན་པོ་དགེ་བ་བྱེད་པའི་མཁས་པ་ལ། །སྡིག་
པ་ཡང་གི་དེ་དག་མི་བྱེད་པར། །ཁྱད་དུ་གསོད་པའི་མཁས་རློམ་ལ་ནི་
ལྕི། (། རིན་པོ་ཆེའི་ཕུང་བོའི་མདོ་ལས་འདི་ལྟར་གསུངས།) སྟོང་
གསུམ་སེམས་ཅན་ཐེག་ཆེན་ལ་ཞུགས་པའི། །ཁྱིམ་པ་(འཁོར་ལོས་
བསྒྱུར་བ་)རེ་རེས་རི་རབ་དང་མཉམ་པའི། །མར་མེས་མཆོད་རྟེན་
མཆོད་ལས་རབ་བྱུང་གི། སེམས་དཔས་མར་མེ་ཆུང་ངུས་མཆོད་པ་
802



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ལྷག་(པར་མདོར་གསུངས།)། འདི་ཡི་རིགས་པས་སྡོམ་པ་ཡོད་མེད་
དང་། །ཡོད་པ་ལ་ཡང་གཅིག་གཉིས་གསུམ་ལྡན་གྱིས། །ལམ་སྒོམ་པ་
སོགས་སྔ་མ་སྔ་མ་ལས། །ཕྱི་མ་ཕྱི་མས་ས་ཆོད་ཆེ་བར་གསལ། །མི་
དགེ་བཅུ་ལྡན་ཞིག་གིས་ལོ་བརྒྱའི་བར། །རྒྱུན་ཆད་མེད་པར་སྡིག་པ་
བསགས་པ་པས། །ཚུལ་འཆལ་ངུར་སྨྲིག་རྒྱལ་མཚན་གྱིས་གཡོགས་
པས། །དད་ཟས་ཉིན་གཅིག་སྤྱད་ན་སྡིག་ཆེས་ལྕི་ (བར་ཚུལ་ཁྲིམས་
འཆལ་བ་ཚར་གཅོད་པའི་མདོ་ལས་གསུངས།)། (ལུང་རྣམ་འབྱེད་
ལས།) ཚུལ་འཆལ་བསླབ་པ་ལྷོད་པ་གཉིས་པོ་ཡིས། །དད་ཟས་
སྤྱོད་པའང་སྡིག་པ་ཆེས་ལྕི་སྟེ། །འདུལ་བར་ལྕགས་གོང་མེ་ལྕེ་འབར་
བ་དག། (ཟོས་པར་གྱུར་བ་མཆོག་ཡིན་གྱི། །ཚུལ་འཆལ་ཡང་དག་མི་
སྡོམ་པས། །ཡུལ་འཁོར་བསོད་སྙོམས་ཟ་བ་མིན།)། ཅེས་སོགས་ཉེས་
དམིགས་ཤིན་ཏུ་ལྕི་བར་གསུངས། །འདི་འདྲར་དགོངས་ནས་དགེ་
བཤེས་སྟོན་པ་ཡིས། །ཆོས་ལ་བརྟེན་པའི་སྡིག་པའི་གམ་ན་ནི། །མི་
དགེ་བ་བཅུ་སྡིག་པ་བྲུད་བྲུད་ཡིན། །གསུང་བ་མེད་ཅེས་རྒྱལ་བ་
གཉིས་པས་གསུང་། །(གསུམ་པ་དངོས་པོའི་སྒོ་ནས་སྟོབས་ཆེ་བ་
ནི་) སྦྱིན་པའི་ནང་ན་ཆོས་སྦྱིན་རྣམ་དག་དང་། །མཆོད་པའི་ནང་ན་
སྒྲུབ་པའི་མཆོད་པ་གཉིས། །དངོས་པོའི་སྒོ་ནས་ཤིན་ཏུ་སྟོབས་ཆེ་
སྟེ། །དེ་ཡིས་མཚོན་ནས་གཞན་ཡང་ཤེས་པར་བྱ། །(བཞི་བ་བསམ་
པའི་སྒོ་ནས་སྟོབས་ཆེ་བ་ནི།) བསམ་པ་ཤུགས་དྲག་པ་དང་རྒྱུན་
རིང་བའི། ལེགས་སྤྱད་ཉེས་སྤྱད་ཐམས་ཅད་བསམ་པ་ཡི། ། སྒོ་ནས་
803



བྱང་ཆུབ་ལོ་མ་དཔེ་ཚོགས།
སྟོབས་ཆེ་ཁྱད་པར་བྱང་སེམས་དང་། །ཚངས་པས་སྤྱོད་ལ་ཁྲོ་བར་
ཤིན་ཏུ་འང་ཆེ། །(གསུམ་པ་དེ་དག་གི་འབྲས་བུ་བསྟན་པ་ནི་)རྣམ་
པར་སྨིན་པའི་འབྲས་བུ་འདི་ལྟ་སྟེ། །མི་དགེ་བ་བཅུ་ཆེན་པོ་རེ་རེ་
ཡིས། །དམྱལ་དང་འབྲིང་བཅུ་རེ་རེས་ཡི་དྭགས་དང༌། །ཆུང་ངུ་བཅུ་
བ་རེ་རེས་དུད་འགྲོར་སྐྱེ། །རྒྱུ་མཐུན་པ་ཡི་འབྲས་བུ་(ལ་གཉིས་ལས་
བྱེད་པ་རྒྱུ་མཐུན་ནི་སྔ་མ་རྣམས་སུ་གང་ལ་གོམས་པ་ངམ་ངམ་ཤུགས་
ཀྱིས་འཇུག་པ། མྱོང་བ་རྒྱུ་མཐུན་ནི་) ངན་འགྲོ་ནས། །འཕོས་ཏེ་
མིར་སྐྱེས་ན་ཡང་རིམ་པ་ལྟར། །ཚེ་ཐུང་བ་དང་ལོངས་སྤྱོད་དམན་པ་
དང་། །ཆུང་མ་མ་བསྲུངས་པར་ནི་འགྱུར་བ་དང་། ། སྐུར་བ་མང་
དང་མཛའ་དང་འབྱེ་བ་དང་། ། ཡིད་མི་འོང་གི་སྒྲ་རྣམས་ཐོས་པ་
དང༌། །གཞན་གྱིས་རང་གི་ཚིག་མི་ཉན་པ་དང་། །དུག་གསུམ་ཤས་
ཆེ་བའོ་བདག་འབྲས་ནི། །སྲོག་གཅོད་བྱས་པས་སྣོད་ཀྱི་འཇིག་རྟེན་
གྱི། །བཟའ་བཏུང་སྨན་དང་འབྲས་བུ་ལ་སོགས་པ། །མཐུ་སྟོབས་
ནུས་པ་ཆུང་ཞིང་ནད་སྐྱེད་པས། །སེམས་ཅན་ཕལ་ཆེར་དུས་མིན་
འཆི་བར་འགྱུར། །མ་བྱིན་ལེན་གྱིས་འབྲས་བུ་ཉུང་བ་དང་། །འབྲས་
བུ་མི་གྲུང་བ་དང་ལོང་བ་དང་། །ཆར་ཆེས་པ་དང་ཐན་པ་ཆེས་པ་
དང་། །འབྲས་བུ་སྐམ་པ་དང་ནི་མེད་པར་འགྱུར། །ལོག་པར་གཡེམ་
པས་ས་ཕྱོགས་བཤང་གཅི་དང༌། །འདམ་རྫོབ་དག་དང་ལྗན་ལྗིན་
མང་བ་དང་། །དྲི་ང་བ་དང་མི་གཙང་མང་བ་དང་། །ཉམ་ང་བ་དང་
ཉམས་མི་དགའ་བར་སྐྱེ། །རྫུན་དུ་སྨྲ་བས་ཞིང་དང་གྲུ་སྤྱོད་པའི། །
804



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ལས་མཐའ་ལ་སོགས་རྒྱས་པར་མི་འགྱུར་ཞིང་། །མི་མཐུན་པ་དང་
གཞན་གྱིས་བསླུ་བ་དང་། །འཇིགས་པ་མང་བོ་ལྡན་པའི་ཕྱོགས་སུ་
སྐྱེ། ། ཕྲ་མས་ས་ཕྱོགས་འབར་འབུར་མང་བ་དང་། །ལྕང་ལྕོང་ཆེ་
དང་མཐོ་དམན་ཆེ་བ་དང་། །བགྲོད་པར་དཀའ་དང་འཇིགས་སུ་
རུང་བའི་རྒྱུ། །མང་བོ་དག་དང་ལྡན་པའི་ཕྱོགས་སུ་སྐྱེ། །ཚིག་རྩུབ་
སྨྲས་པས་ས་ཕྱོགས་(སྡོང་དུམ་དང་)ཚེར་མ་དང་། །རྡོ་བ་གསེག་མ་
གྱོ་མོ་མང་བ་དང་། །(ཚ་གོ་དང་དགོན་དུང་དང་ཐ་ཆད་དང་)སྐམ་
པ་རྩུབ་པ་མདངས་མི་སྣུམ་པ་དང་། །མཚོ་དང་འབབ་ཆུ་ལྟེང་ཀ་མེད་
པར་སྐྱེ། །ཚིག་ཀྱལ་སྨྲས་པས་འབྲས་བུའི་ལྗོན་ཤིང་ལ། །འབྲས་བུ་
དུས་སུ་མི་འཆགས་(པ་དང་མི་སྨིན་）དུས་མིན་འཆགས། །རྩ་བ་མི་
བརྟན་ཀུན་ར་ནགས་ཚལ་(རྫིང་བུ་ཀུན་ར་）སོགས། །ཉམས་དགའི་
དངོས་པོ་མི་མང་བར་སྐྱེའོ། །བརྣབ་སེམས་བྱས་པས་ལོ་དང་ཟླ་བ་
དང་། །ཞག་རེ་རེར་ཡང་དཔལ་འབྱོར་ཕུན་ཚོགས་རྣམས། །ཉམས་
ཤིང་འབྲི་ལ་འཕེལ་བ་མ་ཡིན་པའི། །ས་ཕྱོགས་དག་ཏུ་སྐྱེ་བར་འགྱུར་
བ་ཡིན། །གནོད་སེམས་བྱས་པས་ཡམས་དང་གནོད་འཚེ་དང༌། །
ནད་འགོ་བ་དང་འཁྲུག་ལོང་མང་བ་དང་། །སེང་གེ་སྟག་སྦྲུལ་སྡིག་པ་
ཆོམ་རྐུན་དང་། །གནོད་སྦྱིན་གདུག་པ་ཅན་སོགས་མང་བར་སྐྱེ། །
ལོག་པར་ལྟ་བས་སྣོད་ཀྱི་འཇིག་རྟེན་གྱི། །འབྱུང་ཁུངས་མཆོག་དང་
གཙོ་བོ་ནུབ་པ་དང༌། །མི་གཙང་སྡུག་བསྔལ་གཙང་བ་དེར་སྣང་བ་
དང་། །གནས་མེད་སྐྱོབ་མེད་སྐྱབས་མེད་སོགས་སུ་སྐྱེ། །(གཉིས་པ་
805



བྱང་ཆུབ་ལོ་མ་དཔེ་ཚོགས།
དཀར་པོའི་ལས་འབྲས་ནི་) སྲོག་གཅོད་སྤོང་བའི་དཀར་པོའི་ལས་
ལམ་ལ། །གཞི་དང་བསམ་པ་སྦྱོར་བ་མཐར་ཐུག་པ། །གཞི་ནི་སེམས་
ཅན་གཞན་ནོ་བསམ་པ་ནི། །ཉེས་དམིགས་མཐོང་ནས་སྲོག་གཅོད་
སྤོང་འདོད་དེ། །སྦྱོར་བ་གསོད་པ་ཡང་དག་པར་བསྡམ་བའི། །འདུ་
བྱེད་ཉིད་དོ་མཐར་ཐུག་ཡང་དག་པར། །བསྡམས་པ་རྫོགས་པའི་
ལུས་ཀྱི་ལས་ཡིན་ཏེ། །ཚུལ་འདིས་ལྷག་མ་གཞན་ཡང་ཤེས་པར་བྱ། །
དགེ་བཅུ་ཆུང་འབྲིང་ཆེན་པོའི་རྣམ་སྨིན་ལ། །མི་དང་འདོད་པའི་ལྷ་
དང་ཁམས་གོང་གི། ལྷར་སྐྱེ་རྒྱུ་མཐུན་བདག་འབྲས་མི་དགེ་་་
བཅུའི། །རྒྱུ་མཐུན་བདག་འབྲས་རྣམས་ལས་ལྡོག་ཏེ་སྦྱར། །མི་དགེ་
བཅུ་བོ་རེ་རེའང་གཞི་དུག་གསུམ། །ཆེ་འབྲིང་ཆུང་ངུ་གསུམ་ལས་
གསུམ་གསུམ་སྟེ། །དེ་གསུམ་མེད་པའི་དགེ་རྩ་ཆེ་འབྲིང་དང་། །ཆུང་
ངུ་གསུམ་ལས་དགེ་བཅུ་གསུམ་གསུམ་བཞག། །(ལས་ཀྱི་རབ་ཏུ་
དབྱེ་བ་གཞན་བསྟན་པ།) ། བདེ་འགྲོ་འཕེན་པའི་ལས་ནི་དགེ་བ་་
དང༌། །ངན་འགྲོ་འཕེན་བྱེད་མི་དགེ་བ་ཡིན་ལ། །(མཛོད་ལས་ལས་
གཅིག་གིས་ལུས་གཅིག་ཁོ་ན་འཕེན་པར་བཤད། ཀུན་བཏུས་ལས་
དུ་མ་འཕེན་པ་ཡོད་པའང་བཤད། ཡང་མཛོད་ལས་)འགྲོ་བ་་་
གཉིས་སུ་བདེ་སྡུག་བྱེད་མཁན་དེ། །རྫོགས་བྱེད་ཡིན་ཏེ་འདི་ལ་མུ་
བཞིར་ཡོད། །(སའི་དངོས་གཞི་ལྟར་ན་)བསམ་བཞིན་བྱས་ཤིང་
བསགས་པ་མྱོང་ངེས་དང་། །བྱས་ལ་མ་བསགས་མྱོང་བར་མ་ངེས་
ལས། །བསམས་པའམ་བསམས་ནས་སློང་བ་བྱས་པ་སྟེ། །བསགས་
806



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
པ་ལས་བཅུ་མ་གཏོགས་པའི་ལས་སོ། །མ་བསགས་པ་ནི་རྨི་ལམ་དུ་
བྱས་(པ་)དང༌། །མ་ཤེས་པར་བྱས་(པ་དང་)བསམ་བཞིན་མིན་
པར་བྱས་(པ་དང་།)། དྲག་པོ་མིན་ལ་རྒྱུན་ཆགས་མིན་པར་བྱས་(པ་
དང་།)། ནོར་བར་བྱས་པ་ (དང་)བརྗེད་པས་བྱས་པ་དང་། །མི་
འདོད་བཞིན་དུ་བྱས་དང་ལུང་མ་བསྟན། །འགྱོད་པས་བསལ་དང་
གཉེན་པོས་བསལ་བ་སྟེ། །བཅུའོ་གཏན་ལ་དབབ་པ་བསྡུ་བར་་་་་
ཡང་། ། མུ་བཞི་བཤད་པ་སྲོག་གཅོད་ལ་མཚོན་ན། ། བྱས་ལ་མ་་་
བསགས་མི་མཁས་པས་བྱས་པ་ (དང་།)། རྨི་ལམ་དུ་བྱས་(པ་དང་)
ཆེད་དུ་མ་བྱས་པ་ (དང༌)། །མི་འདོད་བཞིན་དུ་གཞན་གྱིས་བྱེད་
བཅུག་པ་དང་། །གཅིག་ཉིད་བྱས་ཤིང་དེ་ནས་འགྱོད་སེམས་ཀྱིས། །
སྡོམ་པ་བླངས་ནས་སྲབ་མོར་བྱས་པ་དང་། །ས་བོན་འཇིག་རྟེན་པ་ཡི་
ཆགས་བྲལ་གྱིས། །ཉམས་སྨད་པ་དང་འཇིག་རྟེན་ལས་འདས་་་་་
པའི། །ལམ་གྱིས་ཡང་དག་པར་ནི་བཅོམ་པའོ། །བསགས་ལ་མ་བྱས་
བསད་ཕྱིར་ཡུན་རིང་ནས། །རྟོག་ཅིང་དཔྱོད་ལ་སྲོག་ནི་མ་བཅད་
པའོ། །བྱས་ཤིང་བསགས་པ་དེ་གཉིས་མ་གཏོགས་པའི། ། སྦྱོར་་་
དངོས་རྗེས་གསུམ་ཚང་པར་སྲོག་གཅོད་པའོ། །བྱས་ཀྱང་མ་བྱས་
བསགས་ཀྱང་མ་བསགས་པ། །དེ་གསུམ་མ་གཏོགས་པའོ་ཚུལ་འདི་
ནི། །མ་བྱིན་ལེན་ནས་ངག་ཀྱལ་བར་ལའང་སྦྱར། །ཡིད་ཀྱི་གསུམ་ལ་
བསགས་ལ་མ་བྱས་དང་། །བྱས་མ་བསགས་པའི་ཆེད་དུ་མ་བྱས་་
དང༌། །གཞན་གྱིས་བཅུག་པ་མེད་ཅིང་མྱོང་ངེས་ལ། །(འབྲས་བུ་
807



བྱང་ཆུབ་ལོ་མ་དཔེ་ཚོགས། ་
མྱོང་བའི་དུས་ཀྱི་སྒོ་ནས་དབྱེ་ན་ཚེ་འདིར་)མཐོང་ཆོས་མྱོང་འགྱུར་
(ཚེ་གཉིས་པ་)སྐྱེས་ནས་མྱོང་འགྱུར་དང༌། ། (ཚེ་གསུམ་པ་ཕན་
ཆད་) ལན་གྲངས་གཞན་ལ་མྱོང་འགྱུར་གསུམ་དུ་ཡོད། །(དཀར་
ནག་གི་）ལས་གཉིས་གང་ལྕི་བ་དེ་ཐོག་མར་སྨིན། །མཉམ་ན་འཆི་
དུས་མངོན་དུ་གང་གྱུར་སྨིན། །དེ་ཡང་འདྲ་ན་གོམས་ཤས་གང་ཆེ་
དེའོ། །དེ་ཡང་འདྲ་ན་ཐོག་མར་གང་བྱས་དེའོ། །(བྱེ་བྲག་ཏུ་བསམ་
པ་ནི་）མི་དགེ་སྤངས་པས་རྟེན་བཟང་རྙེད་མོད་ཀྱང་། །རྣམ་མཁྱེན་
སྒྲུབ་པའི་མཚན་ཉིད་ཚང་བའི་རྟེན། ། རྙེད་ན་ས་ཆོད་གཞན་ལས་
ཁྱད་ཞུགས་ཏེ། ། ཕུན་སུམ་ཚོགས་པའི་ཚེ་ (ཚེ་རིང་ཞིང་འཕེན་པ་
བཏང་བ་ལྟར་གནས་པ་）ཡིས་དགེ་མང་གསོག། ཁ་དོག་ཕུན་སུམ་
ཚོགས་པས་ (ཁ་དོག་དང་དབྱིབས་ལེགས་པ་དབང་བོ་ཚང་ཞིང་ཆུ་
ཞེང་གབ་པ་)གདུལ་བྱ་འདུ། །ཕུན་སུམ་ཚོགས་པའི་རིགས་(རིགས་
མཐོ་བ་)ཀྱིས་གང་བསྒོ་སྒྲུབ། །དབང་ཕྱུག་ཕུན་སུམ་ཚོགས་(ལོངས་
སྤྱོད་ཉེ་འཁོར་སོགས་རྒྱས་པ་)པས་སེམས་ཅན་སྡུད། །ཚིག་བཙུན་
པ་(ལུས་ངག་གིས་གཞན་མི་བསླུ་བ་）ཡིས་བསྡུ་བཞིས་གཞན་དོན་
འགྲུབ། །དབང་ནི་(སྐྱེ་བོ་རྣམས་ཀྱི་མཆོད་པའི་གནས་སུ་གྱུར་བ་)
ཆེ་བར་གྲགས་པས་བྱས་གཟོ་དང་། །བསྒོ་བ་མྱུར་དུ་ཉན་ཅིང་སྐྱེས་པ་
ཉིད། །(ཕོ་དབང་དང་ལྡན་པ) ཡོན་ཏན་ཀུན་གྱི་སྣོད་དང་འདུན་
པ་དང༌། །རྩོལ་པས་ཤེས་རབ་ཡངས་པའི་སྣོད་དུ་འགྱུར། །འཁོར་དུ་
མི་འཇིགས་(ལམ་དུ་）འགྲོ་(བ་དང་དབེན་པ་སོགས་སུ་）གནས་
808



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
(པ་)ལ་གེགས་མེད། ། སྟོབས་དང་ལྡན་པས་ (རང་བཞིན་གྱིས་་་
གནོད་པ་ཆུང་ཞིང་ནད་མེད་ལ་ཚེ་འདིའི་རྐྱེན་ལས་བྱུང་བའི་སྤྲོ་བ་ཆེ་
བའོ།) རང་གཞན་དོན་ཀུན་ལ། །སྤྲོ་ཤུགས་ཆེ་ལ་བརྟན་པས་
སོར་རྟོག་གི། སྟོབས་རྣམས་ཐོབ་ནས་མངོན་ཤེས་མྱུར་དུ་འཐོབ། །
དེའི་རྒྱུར་མི་འཚེ་སྲོག་སྐྱོབ་ནད་གཡོག་བྱ། །མར་མེ་སོགས་ (སྣང་བ་
དང་)གོས་གསར་རྒྱུན་བྱིན་(ཚོན་རྩི་འབུལ་）ཁྲོ་བ་ (དང༌)ཕྲག་
དོག་སྤང་། །ང་རྒྱལ་བཅོམ་ནས་ཀུན་ལ་བྲན་ལྟར་བྱ་ (དཀོན་མཆོག་
གསུམ་དང་བླ་མ་ལ་ཁྲི་དང་སྟན་བཟང་པོ་འབུལ)། །སློང་དང་སྦྱིན་
ཡུལ་བཟང་པར་(སྡུག་བསྔལ་བ་དང་ཡོན་ཏན་གྱི་ཞིང་ཡོ་བྱད་མེད་
པར་ཟང་ཟིང་སྨན་སྟེར་)སྦྱིན། ། ངག་གི་མི་དགེ་བཞི་སྤོང་ཚེ་ཕྱི་་
མར། ། ཡོན་ཏན་སྣ་ཚོགས་སྒྲུབ་པའི་སྨོན་ལམ་གདབ། ། དཀོན་་་་་
མཆོག་ (ཕ་མ་ཉན་རང་མཁན་སློབ་བླ་མ་）སོགས་མཆོད་སྐྱེས་པའི་
ཡོན་ཏན་ལ། །དགའ་ཞིང་བུད་མེད་དག་ལ་ཉེས་པར་བལྟ། ་(བ་
དང་བུད་མེད་ཀྱི་ལུས་འདོད་པ་འདུན་པ་བཟློག་པ་དང་།)། ཕོ་དབང་
གཅོད་ པ་ ཐར་ བ་ ལ་ སོགས་བྱེད། །(སྨན་བླའི་ མཚན་ བརྗོད།)།
གཞན་གྱིས་མི་ནུས་རང་གིས་བྱེད་པ་དང་། །བསྡོམས་པས་ནུས་ལ་
གྲོགས་བྱེད་བཟའ་བཏུང་སྟེར། ། རྒྱུ་བརྒྱད་སེམས་དང་སྦྱོར་བ་ཞིང་
དག་པ། །གསུམ་དང་ལྡན་ན་རྣམ་སྨིན་ཕུལ་བྱུང་འབྱིན། །དེས་ན་རྒྱུ་
བརྒྱད་ (རང་ལ་ལྟོས་པ་གཉིས་ནི་) བསམ་པ་ཐག་པས་བསྒྲུབ་ (པ་
ཤུགས་དྲག་པའོ།)། དགེ་བ་བླ་མེད་བྱང་ཆུབ་ཆེན་པོར་བསྡོ་(བ་རྣམ་
_809



བྱང་ཆུབ་ལོ་མ་དཔེ་ཚོགས།
སྨིན་ལ་མི་རེ་བའོ། །གཞན་ལ་ལྟོས་པ་གཉིས་ནི་) ཆོས་མཐུན་རབ་
འབྲིང་ཐ་གསུམ་མཐོང་བ་ན། །ཕྲག་དོག་འགྲན་སེམས་བརྙས་སྤང་
ཡི་རང་བྱ། །རང་གིས་དེ་དག་ལྟར་དུ་མ་ནུས་ནའང་། །ཉིན་བཞིན་
སྤྱད་བྱར་མང་དུ་རྟོག་པ་ནི། །རང་དང་གཞན་ལ་ལྟོས་པའི་སེམས་
དག་པའོ། །(རང་ལ་ལྟོས་པ་ནི་) དུས་རིང་བར་མ་ཆད་ཅིང་ཤུགས་
དྲག་པོས། ། རྒྱུ་རྣམས་བསྒྲུབ་ཅིང༌ (གཞན་ལ་ལྟོས་པ་ནི་）གཞན་
ཡང་ལེན་དུ་གཞུག། བླངས་རྣམས་དགའ་བ་སྐྱེད་ཕྱིར་བསྔགས་
བརྗོད་དང་། ། མི་འདོར་བ་དང་རྒྱུན་མི་འཆད་པར་བྱེད། །དེ་ནི་
རང་དང་གཞན་ལ་ལྟོས་པ་ཡི། ། སྦྱོར་བ་དག་པའོ་བསམ་སྦྱོར་དེ་་
གཉིས་ཉིད། །འབྲས་བུ་མང་ཞིང་བཟང་བ་སྟེར་བས་ན། །ཞིང་དང་
འདྲ་བས་ཞིང་དག་པར་བཞག་གོ། །(གསུམ་པ་）འཇུག་ལྡོག་བྱ་
ཚུལ་སྤྱོད་འཇུག་ལས། །མི་དགེ་བ་ལས་སྡུག་བསྔལ་འབྱུང༌། །དེ་ལས་
ཇི་ལྟར་ངེས་ཐར་ཞེས། །ཉིན་མཚན་རྟག་ཏུ་བདག་གིས་ནི། །འདི་
ཉིད་འབའ་ཞིག་བསམ་པའི་རིགས་(ཞེས་དང་)། །དགེ་བའི་ཕྱོགས་
ནི་ཐམས་ཅད་ཀྱི། །རྩ་བ་མོས་པར་ཐུབ་པས་གསུངས། །དེའི་ཡང་རྩ་
བ་རྟག་ཏུ་ནི། །རྣམ་སྨིན་འབྲས་བུ་སྒོམ་པས་སོ། །ཞེས་གསུངས་པ་
ལྟར་དཀར་ནག་གི། །ལས་འབྲས་ཤེས་པར་བྱས་ནས་ནི། །ཡང་དང་
ཡང་དུ་སྒོམ་དགོས་ལ། །དེ་ཡང་ཏིང་འཛིན་རྒྱལ་པོ་ལས། ། ཟླ་བ་
སྐར་མར་བཅས་པ་གནས་ལྟུང་ཞིང་། །རི་དང་གྲོང་དུ་བཅས་པའི་ས་
ཞིག་ལ། །ནམ་མཁའི་ཁམས་ནི་རྣམ་པ་གཞན་གྱུར་ཀྱང་། །ཁྱོད་ནི་
810



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མི་བདེན་པ་ཡི་ཚིག་མི་གསུངས། །ཞེས་གསུངས་པ་ལྟར་དེ་བཞིན་
གཤེགས་པ་ཡི། །གསུང་ལ་ཡིད་ཆེས་བྱས་ནས་སྒོམ་དགོས་ཏེ། (།སྒོམ་
ཚུལ་ནི། ཡིད་ཆེས་ཚིག་ནི་མི་བསླུ་བའི། ། སྤྱི་ལས་འདི་ཡུལ་ལྐོག་
གྱུར་ནའང་། ། གོ་སྐབས་མེད་པའི་ཕྱིར་བློ་ནི། ། རྗེས་སུ་དཔག་པ་
ཉིད་དུ་བཤད། །ཅེས་དང་། །བཞི་བརྒྱ་བར། སངས་རྒྱས་ཀྱི་་་
གསུང་ལྐོག་གྱུར་ལ། །ཞེས་སོགས་ལྟར་བསམ་དགོས་གསུང་་་་་་་་
ངོ༌། །） འདི་ཉིད་ཤིན་ཏུ་ལྐོག་ཏུ་གྱུར་པས་ན། །གཞན་དུ་ངེས་པ་
རྙེད་པར་ཤིན་ཏུ་དཀའ། །འདི་ལ་ངེས་པ་བཅོས་མིན་མ་རྙེད་ན། །
ཉམས་ལེན་གང་ལའང་རྒྱལ་བ་དགྱེས་པ་ཡི། །ངེས་པ་མི་རྙེད་ཁ་ཅིག་
སྟོང་ལྟ་ཡིས། །ལས་འབྲས་ཁྱད་དུ་གསོད་པའང་སྟོང་ཉིད་ཀྱི། །གོ་བ་
ཕྱིན་ཅི་ལོག་ཏུ་སོང་བ་སྟེ། །གཞན་དུ་སྟོང་བ་རྟེན་འབྱུང་དོན་དུ་
འཆར། །དེ་སྐད་དུ་ཡང་ཏིང་འཛིན་རྒྱལ་པོ་ལས། །སྒྱུ་མ་ཆུ་བུར་
སྨིག་རྒྱུ་གློག་འདྲ་ཞིང་། ། ཆོས་རྣམས་ཐམས་ཅད་ཆུ་ཡི་ཟླ་་་་་་་་་
བཞིན། ། ཤི་ནས་འཇིག་རྟེན་ཕ་རོལ་འགྲོ་བ་ཡི། །སེམས་ཅན་ཤེད་
ལས་སྐྱེས་པ་མི་དམིགས་ཀྱང་། ། ལས་རྣམས་བྱས་པ་མེད་པར་མི་་
འགྱུར་ཏེ། །དཀར་ནག་ཇི་བཞིན་འབྲས་བུ་སྨིན་པར་བྱེད། །རིགས་
པའི་ཚུལ་གྱི་སྒོ་འདི་བཟང་པོ་སྟེ། །ཕྲ་ཞིང་མཐོང་དཀའ་རྒྱལ་པའི་
སྤྱོད་ཡུལ་ཡིན། ། ཞེས་སོ་དེ་ལྟར་ངེས་པ་བསྐྱེད་བྱས་ནས། །ཉིན་
མཚན་ཀུན་དུ་སྒོ་གསུམ་ལ་བརྟགས་ཏེ། །ཉེས་སྤྱོད་གང་ལའང་ཀུན་
སློང་ཙམ་ཞིག་ཀྱང་། །མི་རྒྱུ་བ་ཡི་སྡོམ་སེམས་བསྟེན་དགོས་ཏེ། །
811



བྱང་ཆུབ་ལོ་མ་དཔེ་ཚོགས། .
(བདེན་པ་བོའི་ལེའུར་）རྒྱལ་པོ་ཁྱོད་ནི་སྲོག་གཅོད་མ་མཛད་ཅིག།
སྐྱེ་བོ་ཀུན་ལ་སྲོག་ནི་རབ་ཏུ་ཕངས། །དེ་བས་ཡུན་རིང་ཚེ་བསྲུང་སུ་
འདོད་པས། །ཡིད་ཀྱི་དགུ་ལའང་སྲོག་གཅོད་མི་བསམ་མོ། ། ཞེས་
དང་གཞན་ཡང་ཚོམས་ལས་ཀྱང༌། །གང་དག་བྱས་པས་གདུང་་་་་
འགྱུར་ཞིང་། །མཆི་མས་གདོང་གཡོགས་ངུ་བཞིན་དུ། །རྣམ་སྨིན་སོ་
སོར་བསྟེན་པ་ཡི། །ལས་དེ་དག་ནི་མ་བྱས་ལེགས། །གང་ཞིག་བྱས་
ན་མི་གདུང་ཞིང་། །དགའ་ཞིང་ཡིད་ནི་བདེ་པ་ཡི། །རྣམ་སྨིན་སོ་
སོར་བསྟེན་པ་ཡི། །ལས་དེ་དག་ནི་བྱས་ན་ལེགས། །ཁྱོད་ནི་སྡུག་
བསྔལ་གྱིས་འཇིགས་ཤིང་། །ཁྱོད་ལ་སྡུག་བསྔལ་མི་སྡུག་ན། །མངོན་
སུམ་དག་གམ་ལྐོག་ཏུའང་རུང་། ། སྡིག་པ་ཅན་གྱི་ལས་མི་བྱ། །གལ་
ཏེ་སྡིག་པའི་ལས་བྱས་སམ། །བྱེད་ཀྱང་རུང་སྟེ་ཁྱོད་ཀྱིས་ནི། །ཀོག་
ཅེས་ལངས་ཏེ་བྲོས་བྱས་ཀྱང་། །སྡུག་བསྔལ་ལས་ནི་ཐར་མི་འགྱུར། །
གང་དུ་གནས་ན་ལས་ཀྱིས་མི་ཚུགས་པའི། །ས་ཕྱོགས་དེ་ནི་ཡོད་པ་མ་
ཡིན་ཏེ། །བར་སྣང་ལ་མིན་རྒྱ་མཚོའི་ནང་ནའང་མིན། །རི་བོ་རྣམས་
ཀྱི་གསེབ་ཏུ་ཞུགས་ནའང་མིན། ། ཞེས་སོ་དེ་ལྟར་འབད་ཀྱང་བག་
མེད་པའམ། །ཉོན་མོངས་མང་བ་(མི་ཤེས་པ་མ་གུས་པ་)ལ་སོགས་
པའི་དབང་གིས། །ཉེས་པས་གོས་ན(འམ་མ་གོས་ཀྱང་སྔར་བསགས་
ཀྱི་སྡིག་ལྟུང་རྣམས་) ལྟུང་བ་ཕྱིར་བཅོས་དང་། ། སྟོབས་བཞིའི་་་་
བཤགས་པས་མ་དག་བར་དུ་སྦྱངས་(ཏེ་མདོ་སྡེ་ལས་ཀྱི་མེ་ལོང་་་་
ལས། །མི་དགེ་བྱས་པ་ཐམས་ཅད་ལ། །སུན་འབྱིན་པ་དང་རྟེན་གྱི་
812



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྟོབས། །གཉེན་པོ་ཉེས་པ་ལས་ལྡོག་པའི། །སྟོབས་བཞིས་འཕྲལ་དུ་
བཤགས་པར་བྱ། །གསུངས།)རྣམ་པར་སུན་འབྱིན་པའི་སྟོབས་ཐོག་
མེད་ནས། །མི་དགེ་བྱས་པ་དག་ལ་འགྱོད་པ་སྟེ། །(འདིས་མི་དགེའི་
མྱོང་བ་རྒྱུ་མཐུན་གྱི་འབྲས་བུ་མྱོར་འགྱུར་འདག） འདི་སྐྱེ་བ་ལ་
རྣམ་སྨིན་ལ་སོགས་པའི། །འབྲས་བུ་གསུམ་པོ་སྐྱེད་ཚུལ་སྒོམ་དགོས་
སོ། །མདོ་ཟབ་འཛིན་པ་སོགས་དང་སྟོང་ཉིད་ལ། །ཡིད་ཆེས་ཡིག་
བརྒྱ་སོགས་བཟླ་ སྐུ་གཟུགས་བྱེད། །རྒྱལ་དང་མཆོད་རྟེན་རྣམས་
མཆོད་མཚན་གཟུང་བ། །དྲུག་སོགས་གཉེན་པོ་ཀུན་དུ་སྤྱོད་པའི་
སྟོབས་ (འདིས་རྣམ་སྨིན་གྱི་འབྲས་བུ་འདག།) ཉེས་ལྟུང་ཕྱིན་
ཆད་སྡོམ་པ་ཉེས་པ་ལས། །སླར་ཟློག་པ་ཡི་སྟོབས་ཏེ་(འདིས་བྱེད་པ་
རྒྱུ་མཐུན་གྱི་འབྲས་བུ་འདག) སྒོ་གསུམ་གྱི། །ལས་ཉོན་ཆོས་
སྒྲིབ་བྱས་བཅུག་ཡི་རང་འཇོམས། །སྐྱབས་འགྲོ་སེམས་བསྐྱེད་བསྒོམ་
པ་ (བསླབ་པ་སྲུང་བ་)རྟེན་གྱི་སྟོབས་(འདིས་བདག་འབྲས་འདག་
སྡིག་པ་འདག་ལུགས་ངན་འགྲོར་སྡུག་བསྔལ་ཆེར། །མྱོང་་་
འགྱུར་ཆུང་བའམ་གཏན་ནས་མི་མྱོང་བའམ། །རྟེན་འདིར་ཅུང་ཟད་
ན་བས་དག་འགྱུར་ཞིང་། །ཡུན་རིང་མྱོང་འགྱུར་ཐུང་བའམ་གཏན་
མི་མྱོང་། །སྟོབས་བཞི་སྡིག་པ་ལྷག་མེད་འདག་མོད་ཀྱང་། །དང་བོ་
ཉིད་ནས་ཉེས་པས་མ་གོས་པའི། །དག་པ་དེ་དང་ས་ཆོད་ཁྱད་ཞུགས་
པས། ། དང་བོ་ཉིད་ནས་མ་གོས་པ་ལ་འབད། །འདི་དང་ཕྱི་མའི་
དོན་གཉེར་གོ་ལྡོག་སྟེ། ། ཕྱི་མའི་དོན་གཉེར་གཙོ་བོར་སོང་གྱུར་་་་
813



བྱང་ཆུབ་ལོ་མ་དཔེ་ཚོགས།
ཅིང༌། །འདི་ཉིད་ཞར་བྱུང་ཙམ་དུ་སོང་བ་ན། །ཆུང་ངུའི་བསམ་པ་
སྐྱེས་ཏེ་(དེ་ནས་ཀྱང་བསམ་པ་དེ་)བརྟན་ཕྱིར་དུ། །(འབད་དོ།)།
གཉིས་པ་སྐྱེས་བུ་འབྲིང་དང་ཐུན་མོང་བའི། །ལམ་གྱི་རིམ་པར་བློ་
སྦྱང་བ་ལ་ནི། ། ཐར་བ་དོན་དུ་གཉེར་བློ་སྐྱེད་ཐབས་དང་། །ཐར་
བར་བགྲོད་པའི་ལམ་གྱི་རང་བཞིན་ཉིད། །ཉམས་སུ་བླང་བའོ་དེ་ལ་
ཐར་བ་ནི། །ལས་ཉོན་དབང་གིས་ཁམས་གསུམ་རིགས་དྲུག་གམ། །
སྐྱེ་གནས་རྣམ་བཞིར་ཉིང་མཚམས་སྦྱར་བ་ལས། །གྲོལ་བ་ཞིག་སྟེ་དེ་
ཉིད་ཐོབ་འདོད་ནི། ། ཐར་བ་དོན་དུ་གཉེར་བའི་བློ་ཡིན་ནོ། །ཟག་
བཅས་ཉེར་ལེན་ཕུང་བོའི་ཉེས་དམིགས་རྣམས། །བསྒོམས་ནས་དེ་ལ་
འདོར་འདོད་མ་སྐྱེས་ན། །ཉེར་ཞི་ལ་ནི་ཐོབ་འདོད་མི་འབྱུང་སྟེ། །
གང་ལ་འདིར་སྐྱོ་ཡོད་མིན་པ་སོགས་གསུངས། །དེས་ན་བློ་དེ་བསྐྱེད་
པའི་ཐབས་ལ་གཉིས། །སྡུག་བདེན་འཁོར་བའི་ཉེས་དམིགས་བསམ་
པ་དང་། །ཀུན་འབྱུང་འཁོར་བའི་འཇུག་རིམ་བསམ་པའོ། །དང་བོ་
ལ་གཉིས་འཁོར་བ་སྤྱི་ཡི་དང༌། །སོ་སོའི་ཉེས་དམིགས་བསམ་པའོ་
དང་བོ་ལ། །བརྒྱད་ལས་སྐྱེ་བའི་སྡུག་བསྔལ་(ལྔ་སྟེ་）མངལ་སྐྱེས་
སོགས། །སྐྱེ་ཚེ་སྡུག་བསྔལ་དྲག་པོ་མང་པོ་ལྡན་པས་སྡུག་བསྔལ་་་
ཞིང་། ། སྐྱེ་བ་ཉོན་མོངས་སྐྱེ་གནས་འཕེལ་བའི་ས་བོན་རྗེས་འབྲེལ་
བས། །དགེ་ལ་བཀོལ་བའི་ལས་རུང་ཡང་མེད་རང་དབང་ཡང་མེད་
པས། །གནས་ངན་ལེན་དང་ལྡན་པས་སྡུག་བསྔལ་སྐྱེ་བ་བླངས་པ་
ལས། །ན་རྒ་འཆི་བ་ལ་སོགས་རྒྱས་པར་འགྱུར་བས་སྡུག་བསྔལ་གྱི། །
814



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གནས་སུ་གྱུར་བས་སྡུག་བསྔལ་འཁོར་བར་སྐྱེས་ན་དུག་གསུམ་སྐྱེ། །
དེས་ཀྱང་སེམས་རྒྱུད་རབ་མ་ཞི་བས་བདེ་ལ་མི་གནས་ཏེ། །སྣ་ཚོགས་
སྒོ་ནས་ལུས་སེམས་གདུང་བས་ཉོན་མོངས་པའི་གནས་སུ། གྱུར་
པས་སྡུག་བསྔལ་སྐྱེས་མཐའ་འཆི་བས་གདུང་བས་མི་འདོད་བཞིན། །
འབྲལ་བའི་ཆོས་ཉིད་ཡིན་པས་སྡུག་བསྔལ་ཁྱད་པར་མའི་མངལ་་་
ན། །གནས་དང་བཙའ་དང་བཙས་པའི་སྡུག་བསྔལ་མི་བཟད་འདི་
ལྟ་སྟེ། །(སློབ་སྤྲིངས་ལས་) ཤིན་ཏུ་མི་བཟད་དྲི་ང་མི་གཙང་གཅེར་
བས་འགགས། །རབ་ཏུ་དོག་པ་མུན་ནག་འཐིབས་པོར་འདུག་པ་
ཡི། །མངལ་གནས་དམྱལ་བ་ལྟ་བུའི་ནང་དུ་དེ་ཞུགས་ནས། །ལུས་
ཡོངས་བསྐུམ་ལ་སྡུག་བསྔལ་ཆེན་པོ་མནག་དགོས་སོ། །དེ་ནི་རིམ་
གྱིས་ཏིལ་མར་བཙིར་སྤྱད་སྲ་བ་ཡི། །བཙིར་བ་ལྟར་བྱས་དེ་ནས་ཅི་
ཞིག་ལྟར་བཙས་ཏེ། །འོན་ཀྱང་མོད་ལ་དེ་སྲོག་མི་འདོར་གང་ཡིན་
པ། །སྡུག་བསྔལ་ཉེ་བར་སྤྱད་པས་རྣམ་པར་མཐོ་བརྩམས་མོད། །མི་
གཙང་དེ་ནང་གནས་བཅས་འགྲེ་བའི་ལུས་དེ་ནི། །མངལ་གནས་
རློན་པས་དཀྲིས་ཤིང་དྲི་ང་མི་བཟད་ལྡན། །གཟིར་བས་གནོད་པ་
བདོ་དེ་རྨ་སྨིན་ཞིག་པ་ལྟར། །སྐྱུག་ལ་ཐུག་པ་བཞིན་དུ་སྔོན་གྱི་དྲན་
པ་སྤོང་། །ཞེས་གསུངས་བཙས་མ་ཐག་དེས་སྡུག་བསྔལ་དྲག་རྩུབ་མི་
བཟད་མྱོང་། །རྒ་བའི་སྡུག་བསྔལ་རྒྱས་ཚེ་སྐེད་པ་གཞུ་འདྲ་མགོ་བོ་
ནི། ། སྤྲ་བའི་མེ་ཏོག་ལྟར་དཀར་དཔྲལ་བ་དྲས་གདན་འདྲ་བ་་་་
སོགས། །ལང་ཚོ་རྒྱས་པའི་གཟུགས་བཟང་ཡོངས་སུ་ཉམས་པས་རོ་
815



བྱང་ཆུབ་ལོ་མ་དཔེ་ཚོགས།
ལངས་འདྲ། །ལྡང་འདུག་རབ་དཀའ་སྨྲ་ལྡིབ་འགྲོས་འཁྱོར་བ་སོགས་
མཐུ་སྟོབས་ཉམས། །རྣམ་ཤེས་དྲུག་གིས་ཡུལ་དྲུག་གསལ་བར་འཛིན་
པར་མི་ནུས་ཤིང༌། ། ལུས་ཀྱི་མདངས་ཉམས་དྲན་པའི་མཐུ་བྲི་བ་་
སོགས་དབང་བོ་ཉམས། །བཟའ་བཏུང་འཇུ་དཀའ་བ་སོགས་ཡུལ་ལ་
ལོངས་སྤྱོད་པ་ཡང་ཉམས། །འཆི་ལ་ཉེ་བར་ཕྱོགས་ པས་ཚེ་ཡང་་་་
ཡོངས་སུ་ཉམས་པར་གྱུར། །ན་(བའི་སྡུག་བསྔལ་ལྔ་ནི་）ཚེ་ཤ་ཞུ་
པགས་པ་སྐམ་སོགས་ལུས་ཀྱི་རང་བཞིན་འགྱུར། （། སྡུག་བསྔལ་དང་
ཡིད་མི་བདེ་བ་འཕེལ་ཞིང་དེ་ལ་ཤས་ཆེར་གནས་པ་ནི་）འབྱུང་བ་
འཁྲུགས་པས་ལུས་གདུངས་དེ་ཡིས་སེམས་ལ་མི་བདེ་བ། །བསྐྱེད་
པས་ཉིན་མཚན་འདའ་ཞིང༌(ཡུལ་གྱི་ལོངས་སྤྱོད་ཡིད་དུ་འོང་བ་མི་
འདོད་པ་ནི)ལོངས་སྤྱོད་ཡིད་འོང་སྤྱོད་དབང་མེད། །སྤྱོད་ལམ་གང་
འདོད་བྱར་མེད་(ཡུལ་གྱི་ལོངས་སྤྱོད་མི་འདོད་པ་ལ་མི་འདོད་བཞིན་
དུ་སྤྱད་དགོས་པ་ནི།) བཟའ་བཏུང་སྨན་དཔྱད་ཡིད་མི་འོང༌། །
མི་འདོད་བཞིན་དུ་བསྟེན་དགོས་དེ་ལྟ་ན་ཡང་མི་འཚོ་བར། །སྲོག་
དང་འབྲལ་བར་འགྱུར་བར་མཐོང་ནས་སྡུག་བསྔལ་དྲག་པོས་་་་་་་
མནར། །(འཆི་བའི་སྡུག་བསྔལ་ནི་) འཆི་ཚེ་ལོངས་སྤྱོད་རྩ་འཇིང་
འཁོར་ལུས་སྡུག་པ་ཕུན་ཚོགས་དང༌། །འབྲལ་བར་མཐོང་ནས་སྡུག་
བསྔལ་ནད་ཀྱིས་ལུས་གདུང་ཡིད་མི་བདེ། །དགྲ་སོགས་མི་སྡུག་པ་
དང་ཕྲད་པའི་སྡུག་བསྔལ་(ལྔ་ནི་) པས་མནར་ཞིང་ཡིད་མི་བདེ། །
དེ་ཡི་ཆད་པས་འཇིགས་ཤིང་གཏམ་ངན་གྱིས་འཇིགས་ ཉམ་་་་་་
816



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བཞིན། །འཆི་བས་འཇིགས་ཤིང་ཆོས་དང་འགལ་བས་ཤི་བའི་འོག་
རོལ་ཏུ། །ངན་འགྲོར་སོང་གིས་དོགས་ནས་འཇིགས་ཏེ་སྡུག་བསྔལ་
བཟོད་གླགས་མེད། །(སྡུག་པ་དང་བྲལ་བའི་སྡུག་བསྔལ་ནི་) ཆེས་
ཆེར་ཕངས་པའི་གཉེན་བཤེས་ཟས་ནོར་སོགས་དང་བྲལ་བ་ན། །མྱ་
ངན་གྱིས་ནོན་སྨྲེ་སྔགས་འདོན་ཅིང་ལུས་ལ་གནོད་པ་སྐྱེད། །ཡུལ་
དེའི་ཡོན་ཏན་མཐའ་དག་དྲན་ནས་འདོད་པས་ཡིད་གདུང་་་་་་་་
ནའང་། །འདོད་པའི་ལོངས་སྤྱོད་རྣམས་མ་ཚང་བས་ཡིད་རབ་སྐྱོ་
ནས་མནར། །(འདོད་པ་བཙལ་ཏེ་མ་རྙེད་པའི་སྡུག་བསྔལ་ནི་）
ཚོང་དང་ སོ་ནམ་ སོགས་ ཀྱིས་ཁེ་སྤོགས་ སྟོན་ ཐོག་ ལ་ སོགས་ པ། །
འབད་པས་བཙལ་ཡང་མ་རྙེད་པ་ཡིས་ཡིད་ལ་མྱ་ངན་སྐྱེད། ། སྨྲ་
སྔགས་འདོན་ཅིང་ལུས་ལ་གནོད་སྐྱེད་རེ་བའི་ཡོན་ཏན་རྣམས། །
དྲན་ནས་འདོད་པས་ཡིད་གདུངས་ན་ཡང་མ་རྙེད་པས་ཡི་ཆད། །
ཉེར་ལེན་ཕུང་བོའི་སྡུག་བསྔལ་ལྔ་ནི་ཕྱི་མའི་མངོན་པར་འགྲུབ་པའི་
སྡུག་བསྔལ་དང་། །ཚེ་འདིའི་མངོན་པར་གྲུབ་པའི་སྡུག་བསྔལ་སྡུག་
བསྔལ་གྱི་སྡུག་བསྔལ། །འགྱུར་བའི་སྡུག་བསྔལ་བཞི་ཡི་སྣོད་དུ་གྱུར་
ཅིང་རང་ཉིད་ནི། །ལས་ཉོན་སྔ་མའི་གཞན་དབང་ཅན་གྱི་འདུ་བྱེད་
པ་ཡི་སྡུག་བསྔལ་ལོ། །མདོར་ན་ཇི་སྲིད་ཟག་བཅས་ཉེར་ལེན་ཕུང་བོ་
མ་སྤངས་པ། །དེ་སྲིད་སྐྱེ་རྒ་ན་འཆི་ཕྲད་བྲལ་བཙལ་ཏེ་མ་རྙེད་་་་
པའི། ། སྡུག་བསྔལ་བདུན་སོགས་རྒྱུན་མི་འཆད་དུ་འབྱུང་ཞིང་ཕུང་
བོ་འདིས། ། སྡུག་བསྔལ་ཀུན་ལ་ཁྱབ་ཚུལ་བསམས་ནས་འདི་ལ་སྐྱོ་
817



བྱང་ཆུབ་ལོ་མ་དཔེ་ཚོགས།
བར་བྱ། །གཞན་ཡང་ངེས་པ་མེད་པ་ངོམས་མི་ཤེས་པ་དང༌། །ཡང་
ཡང་ལུས་འདོར་བ་དང་ཡང་ཡང་ཉིང་མཚམས་སྦྱོར་བ་དང་། །ཡང་
ཡང་མཐོ་དམན་དུ་འགྱུར་བ་དང་གྲོགས་མེད་པའི། ། སྡུག་བསྔལ་
དྲུག་ཀྱང་འདི་ལྟར་བསམ་སྟེ་བཤེས་སྤྲིངས་ལས། །(དང་བོ་) ཕ་ནི་
བུ་ཉིད་མ་ནི་ཆུང་མ་ཉིད། །སྐྱེ་བོ་དགྲ་གྱུར་པ་ཡང་བཤེས་ཉིད་་་་
དང་། །བཟློག་པ་ཉིད་དུ་མཆི་བས་དེ་སླད་དུ། །འཁོར་བ་དག་ན་
ངེས་པ་འགའ་མ་མཆིས། （ དཔུང་བཟང་གིས་ཞུས་པར། རེ་
ཞིག་ཅིག་ན་དགྲ་ཡང་མཛའ་བོར་འགྱུར། །ཞེས་སོགས་ཚིགས་བཅད་
གཅིག་གཉིས་ཀྱང་འདོན། །གཉིས་པ།) རེ་རེས་རྒྱ་མཚོ་བཞི་ལས་
ལྷག་པ་ཡི། །འོ་མ་འཐུང་ཏེ་ད་དུང་སོ་སོ་ཡི། །སྐྱེ་བོའི་རྗེས་སུ་འབྲང་
བའི་འཁོར་བ་པས། །དེ་བས་ཆེས་མང་ཉིད་གཅིག་བཏུང་འཚལ་
ལོ། །(གསུམ་པ)། །(སློབ་སྤྲིངས་ལས། །འགྲོ་བར་ལན་བརྒྱད་མ་
སོན་འགྲོ་དེ་གང་ཞིག་ཡོད། །ཅེས་སོགས་ཚིགས་བཅད་གཉིས་ཀྱང་
འདོན། སྡོང་བོ་བཀོད་པར། ཁྱོད་ཀྱིས་འདོད་རྒྱུས་དོན་མེད་
ཆུད་གཟན་པའི། །ཞེས་སོགས་ཀྱང་འདོན།)། རེ་རེའི་བདག་ཉིད་
རུས་པའི་ཕུང་པོ་ནི། །ལྷུན་པོ་མཉམ་པ་སྙེད་ཅིག་འདས་གྱུར་ཏེ། །
(བཞི་བ།) མ་ཡི་ཐུག་མཐའ་རྒྱ་ཤུག་ཚིག་གུ་ཙམ། །རི་ལུས་་་
བགྲངས་ཀྱང་ས་ཡིས་ལོང་མི་འགྱུར། །(ལྔ་བ་སྲིད་པའི་ཕུན་ཚོགས་
ཅི་ཙམ་ཐོབ་ཀྱང་མཐའ་ངན་ཏེ།) བརྒྱ་བྱིན་འཇིག་རྟེན་མཆོད་
འོས་གྱུར་ནས་ནི། །ལས་ཀྱི་དབང་གིས་ཕྱིར་ཡང་ས་སྟེང་ལྟུང༌། །
818



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འཁོར་ལོས་བསྒྱུར་བ་ཉིད་དུ་གྱུར་ནས་ཀྱང༌། །འཁོར་བ་དག་ཏུ་ཡང་
བྲན་ཉིད་དུ་འགྱུར། །མཐོ་རིས་བུ་མོའི་ནུ་མ་སྐེད་པ་ལ། །རེག་པའི་
བདེ་བ་ཡུན་རིང་མྱོང་ནས་སླར། །དམྱལ་བར་འཐག་གཅོད་དབང་
པའི་འཁྲུལ་འཁོར་གྱི། །རེག་པ་ཤིན་ཏུ་མི་བཟད་བསྟེན་འཚལ་ལོ། །
རྐང་བའི་རེག་པས་ནེམ་པར་བདེ་བཟོད་པ། །ལྷུན་པའི་སྤོ་ལ་ཡུན་
རིང་གནས་ནས་ནི། ། སླར་ཡང་མེ་མུར་རོ་མྱགས་རྒྱུ་བ་ཡི། ། སྡུག་
བསྔལ་མི་བཟད་ཕོག་སྙམ་བགྱིད་འཚལ་ལོ། ། མཐོ་རིས་བུ་མོ་་་
འབྲོངས་ཤིང་དགའ་བ་དང་། ། རྣམ་པར་མཛེས་ཚལ་སོན་པར་་་་་
བརྩེས་ནས་སླར། །འདབ་མ་རལ་གྲི་འདྲ་ཚལ་གནས་རྣམས་ཀྱིས། །
རྐང་ལག་རྣ་བ་སྣ་གཅོད་འཐོབ་པར་འགྱུར། །དལ་གྱིས་འབབ་པར་
ལྷ་ཡི་བུ་མོ་ནི། །གདོང་མཛེས་གསེར་གྱི་པདྨ་ལྡན་ཞུགས་ནས། །སླར་
ཡང་དམྱལ་བའི་ཆུ་བོ་རབ་མེད་པ། །ཚ་རྒོས་བཟོད་གླགས་ཆུ་ཚན་
འཇུག་འཚལ་ལོ། །ལྷ་ཡུལ་འདོད་བདེ་ཤིན་ཏུ་ཆེན་པོ་དང་། །ཚངས་
ཉིད་ཆགས་བྲལ་བདེ་བ་ཐོབ་ནས་སླར། །མནར་མེད་མེ་ཡི་བུད་ཤིང་
གྱུར་པ་ཡི། །སྡུག་བསྔལ་རྒྱུན་མི་འཆད་པ་བསྟེན་འཚལ་ལོ། །ཉི་མ་
ཟླ་བ་ཉིད་ཐོབ་རང་ལུས་ཀྱི། །འོད་ཀྱིས་འཇིག་རྟེན་མཐའ་དག་སྣང་
བྱས་ནས། །སླར་ཡང་མུན་གནག་སྨག་ཏུ་ཕྱིན་གྱུར་ནས། །རང་གི་
ལག་པ་བརྐྱངས་པའང་མཐོང་མི་འགྱུར། ། (འདུལ་བ་ལུང་ལས།
བསགས་པ་ཀུན་གྱི་མཐའ་འཛད་ཅིང༌། །མཐོན་པོ་རྣམས་ཀྱི་མཐའ་
ལྟུང་འགྱུར། །ཕྲད་པའི་མཐའ་ནི་འབྲལ་བ་སྟེ། །གསོན་པའི་མཐའ་
819



བྱང་ཆུབ་ལོ་མ་དཔེ་ཚོགས། ་་་
ནི་འཆི་བ་ཡིན། ། གསུངས། ། དྲུག་པ།) དེ་ལྟར་ནོངས་པར་་་་
འགྱུར་འཚལ་བསོད་ནམས་ནི། །རྣམ་གསུམ་མར་མེའི་སྣང་བ་རབ་
བཞེས་ཤིག། གཅིག་བུ་ཉི་མ་ཟླ་བས་མི་བརྫི་བའི། ། མུན་གནག་
མཐའ་ ཡས་ ནང༌ དུ་ འཇུག་ འཚལ་ ལོ། ། (སྤྱོད་ འཇུག་ ལས།)
（ལུས་འདི་གཅིག་པུ་བྱུང་བ་ཡང་། །ལྷན་ཅིག་སྐྱེས་པའི་ཤ་རུས་དག།
ཞིག་སྟེ་སོ་སོར་འགྱེས་འགྱུར་ན། ། མཛའ་བ་གཞན་དག་ཅི་ཞིག་་་་
སྨོས། །སྐྱེ་ན་གཅིག་པུ་སྐྱེ་འགྱུར་ཞིང་། །འཆི་ནའང་དེ་ཉིད་གཅིག་
འཆི་སྟེ། །སྡུག་བསྔལ་སྐལ་གཞན་མི་ལེན་ན། །བགེགས་བྱེད་མཛའ་
བས་ཅི་ཞིག་བྱ། །གསུངས།)། གཞན་ཡང་རང་ཅག་འཁོར་བ་བ་
རྣམས་ཀྱི། །ཟག་བཅས་ཚོར་བ་བདེ་སྡུག་བཏང་སྙོམས་དང་། །ཚོར་
བ་གསུམ་དང་མཚུངས་པར་ལྡན་པ་ཡི། ། སེམས་དང་སེམས་བྱུང་
རྣམས་དང་དེ་དག་རྣམས། །གང་ལས་སྐྱེ་བའི་ཟག་བཅས་ཡུལ་འདི་
རྣམས། ། ཤིན་ཏུ་ཚ་བའི་འབྲས་ལ་ཆུ་བསིལ་དང༌། ། ཚ་ཆུ་བཏབ་
དང་དེ་གཉིས་དང་བྲལ་བའི། །འབྲས་ལྟར་རིམ་བཞིན་འགྱུར་བའི་
སྡུག་བསྔལ་དང༌། །སྡུག་བསྔལ་གྱི་ནི་སྡུག་བསྔལ་འདུ་བྱེད་ཀྱི། །སྡུག་
བསྔལ་གསུམ་དུ་བལྟས་ལ་(ཚོར་བ་བདེ་སྡུག་བཏང་སྙོམས་གསུམ་
མཚུངས་ལྡན་ཡུལ་དང་བཅས་པ་)དེ་གསུམ་ལས། །(རིམ་བཞིན་)
དུག་གསུམ་སྐྱེ་བ་འགག་ཅིང་འཁོར་བ་ན། །ངོ་བོ་ཉིད་ཀྱི་བདེ་བ་མེད་
ཚུལ་(མངལ་འཇུག་ལྟར་རྗེས་ད་ལྟའི་ཚོར་བ་བདེ་བ་ཕལ་མོ་ཆེ་སྡུག་
བསྔལ་ཕྱིར་བཅོས་པ་ལ་བདེ་བའི་བློ་སྐྱེས་པ་ཡིན་གྱི།། སྡུག་བསྔལ་
_820



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
བསལ་བ་ལ་མ་ལྟོས་པའི་ངོ་བོ་ཉིད་ཀྱི་བདེ་བ་ནི་མེད་དེ།དཔེར་ན་འགྲོ་
བ་དྲག་པས་སྡུག་བསྔལ་བ་ན། བསྡད་པས་བདེ་བའི་བློ་འབྱུང་བ་
དེ་སྔ་མའི་སྡུག་བསྔལ་ཆེ་རིམ་ནས་འགགས་པའི་ཚེ་བདེ་བ་རིམ་གྱིས་
སྐྱེས་པར་སྣང་བ་ཡིན་གྱི། ངོ་བོ་ཉིད་ཀྱི་བདེ་བ་ནི་མིན་ཏེ། སླར་
ཡང་བསྡད་དྲག་ན་སྔ་མ་ལྟར་སྡུག་བསྔལ་བསྐྱེད་པར་སྣང་བའི་ཕྱིར་
རོ། །ངོ་བོ་ཉིད་ཀྱིས་བདེ་བའི་རྒྱུ་ཡིན་ན། སྡུག་བསྔལ་གྱི་རྒྱུ་ཇི་ལྟར་
བསྟེན་པ་ཙམ་གྱིས་སྡུག་བསྔལ་ཇེ་འཕེལ་དུ་འགྲོ་བ་བཞིན་དུ། འགྲོ་
འདུག་ཉལ་བ་དང༌། བཟའ་བཏུང་དང་ཉི་མ་དང་གྲིབ་མ་བསྟེན་
པ་སོགས་ཀྱང་ཇི་ཙམ་རིང་དུ་བསྟེན་པ་དེ་ཙམ་དུ་བདེ་བ་ཇེ་འཕེལ་དུ་
འགྲོ་དགོས་པ་ལ། རིང་དྲག་ན་སྡུག་བསྔལ་འབའ་ཞིག་བསྐྱེད་པར་
སྣང་བའི་ཕྱིར་རོ། །གསུངས་པ་ལྟར་)བསམ། །གཉིས་པ་སོ་སོའི་
སྡུག་བསྔལ་བསམ་པ་ལ། ། ངན་སོང་གསུམ་དང་མི་དང་ལྷ་མིན་་་་
དང་། ། ལྷ་ཡི་སྡུག་བསྔལ་བསམ་པའོ་དང་བོ་ནི། །གོང་དུ་བཤད་
ཟིན་མི་ཡི་སྡུག་བསྔལ་ནི། །བཀྲེས་སྐོམ་ཚ་གྲང་ཚོལ་ ཀྲོ་ངལ་དུབ་
དང་། །གཞན་ཡང་གོང་དུ་བཤད་པའི་ན་རྒ་སོགས། །བདུན་དང་
གཞན་ཡང་ཚོགས་ཀྱི་གཏམ་ལས་ཀྱང་། །ངན་འགྲོའི་སྡུག་བསྔལ་མ་
ལུས་པ། །མི་རྣམས་ལ་ཡང་ཡོད་པར་སྣང་། །སྡུག་བསྔལ་གཟིར་བས་
དམྱལ་བ་མཚུངས། །དབུལ་བས་གཤིན་རྗེའི་འཇིག་རྟེན་པ། །འདི་
ཡི་དུད་འགྲོའི་སྡུག་བསྔལ་ཡང་། ། མཐུ་ལྡན་སྟོབས་ཀྱིས་མཐུ་མེད་
པ། ། རྣམ་པར་གནོན་ཞིང་འཚེ་བ་དག། ཆུ་བོ་ལྟ་བུ་ཉིད་ཡིན་་་་
821



བྱང་ཆུབ་ལོ་མ་དཔེ་ཚོགས། ་ ་
ནོ། ། ཞེས་དང་བཞི་བརྒྱ་པ་ལས་ཀྱང་། ། མཆོག་ལ་ཡིད་ཀྱི་སྡུག་་་
བསྔལ་ཏེ། །ཐ་མལ་རྣམས་ལ་ལུས་སྐྱེས་སོ། །སྡུག་བསྔལ་གཉིས་ཀྱིས་
འཇིག་རྟེན་འདི། ། ཉིན་རེ་ཉིན་རེར་འཇོམས་པར་བྱེད། །ཅེས་་་་་
གསུངས་ལྷ་མ་ཡིན་གྱི་སྡུག་བསྔལ་ནི། །ལྷ་མིན་ཕལ་ཆེར་རང་བཞིན་
གྱིས་ལྷ་ཡི། །དཔལ་ལ་སྣང་ཕྱིར་ཡིད་ཀྱི་སྡུག་བསྔལ་ཆེ། །དེ་དག་བློ་
དང་ལྡན་ཡང་འགྲོ་བ་ཡི། ། སྒྲིབ་པས་བདེན་པ་མཐོང་བ་མ་མཆིས་
སོ། །བཞི་བ་ལྷ་ཡི་སྡུག་བསྔལ་བསམ་པ་ལ། །འདོད་པའི་ལྷ་ཡི་སྡུག་
བསྔལ་བཤེས་སྤྲིངས་ལས། །མཐོ་རིས་ན་ཡང་བདེ་ཆེན་དེ་དག་གི། །
འཆི་འཕོའི་སྡུག་བསྔལ་ཉིད་ནི་དེ་བས་ཆེ། །དེ་ལྟར་བསམས་ནས་ཡ་
རབས་རྣམས་ཀྱིས་ནི། །ཟད་འགྱུར་མཐོ་རིས་སླད་དུ་སྲེད་མི་བགྱི། །
ལུས་ཀྱི་ཁ་དོག་མི་སྡུག་འགྱུར་བ་དང་། ། སྟན་ལ་མི་དགའ་མེ་ཏོག་
ཕྲེང་རྙིང་དང༌། །གོས་ལ་དྲི་མ་ཆགས་དང་ལུས་ལ་ནི། ། སྔོན་ཆད་
མེད་པའི་རྡུལ་འབྱུང་གསུངས་པ་ལྟར། །འཆི་འཕོ་བ་དང་འོག་ཏུ་
ལྟུང་བ་དང་། ། སྤ་ཀོང་བ་དང་བཅད་དྲལ་གསོད་པ་དང་། །སྨྱུགས་
པའི་སྡུག་བསྔལ་རབ་ཏུ་མི་བཟད་ཅིང་། །འདོད་པའི་མེས་བསྲེགས་
རྣམ་གཡེང་རླུང་གིས་བསྐྱོད། །བསམ་གཟུགས་ལྷ་ཡི་སྡུག་བསྔལ་་་
ནི། །གོང་མའི་ལྷ་ལ་དེ་ལྟ་བུའི། །སྡུག་བསྔལ་མེད་ཀྱང་ཉོན་མོངས་
དང་། ། ལྡན་ཅིང་སྒྲིབ་པ་དང་བཅས་ལ། །འཆི་དང་གནས་པ་ལ་
རང་དབང་། །མེད་པས་གནས་ངན་ལེན་གྱིས་མནར། །ཕོལ་མིག་ཚ་
བ་ལྟ་བུ་ཡི། །འདུ་བྱེད་པ་ཡི་སྡུག་བསྔལ་ལས། །ཅུང་ཟད་ཙམ་ཡང་
822



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
མ་འདས་ཏེ། ། གང་ཞིག་གཟུགས་དང་གཟུགས་མེད་པ། ། སྡུག་་་་་
བསྔལ་སྡུག་བསྔལ་ལས་འདས་ཤིང་། ། ཏིང་འཛིན་བདེ་བའི་བདག་
ཉིད་ཅན། །བསྐལ་བརྒྱར་གཡོ་བ་མེད་པར་གནས། །དེ་ཡང་ཤིན་ཏུ་
ངེས་གྲོལ་མིན། །དེ་ལས་སླར་ཡང་ལྟུང་བར་འགྱུར། ། ངན་འགྲོའི་
སྡུག་བསྔལ་རྦ་ཀློང་ལས། །འདས་པ་ལྟ་བུར་གྱུར་ལ། །འབད་ཀྱང་ཇི་
ལྟར་རིང་མི་གནས། །མཁའ་ལ་ལྡིང་བའི་བྱ་དང་མཚུངས། །བྱིས་
པའི་སྟོབས་ཀྱིས་མདའ་འཕངས་ལྟར། །དེ་ནི་ལྟུང་བའི་མཐའ་ཅན་
ཡིན། །མར་མེ་རིང་དུ་འབར་བ་དག། སྐད་ཅིག་གིས་ནི་འཇིག་པ་
ལྟར། །འདུ་བྱེད་ཡོངས་འགྱུར་ཞེས་པ་ཡི། །སྡུག་བསྔལ་དག་གིས་ཉེ་
བར་གཙེས། །ཞེས་གསུངས་ཀུན་འབྱུང་འཁོར་བའི་འཇུག་རིམ་་་་་
ནི། །འཁོར་བ་འགྲུབ་པའི་རྒྱུ་ལ་གཉིས་དགོས་ཀྱང་། །ཉོན་མོངས་
གཙོ་སྟེ་ཉོན་མོངས་མེད་གྱུར་ན། །བགྲང་ལས་འདས་པའི་སྔར་་་་་
བསགས་ལས་ཡོད་ཀྱང་། ། ལས་ལ་ལྷན་ཅིག་བྱེད་པའི་རྐྱེན་མེད་་་་་
པས། ། སྡུག་བསྔལ་མི་འབྱིན་ཉོན་མོངས་ཡོད་གྱུར་ན། །སྔར་་་་་་་
བསགས་མེད་ཀྱང་དེ་མ་ཐག་བསགས་ནས། །ཕུང་བོ་ཕྱི་མ་ལེན་པར་
བྱེད་པའི་ཕྱིར། །དེ་སྐད་དུ་ཡང་རིག་པའི་དབང་ཕྱུག་གིས། །སྲིད་
པའི་སྲེད་ལས་རྣམ་བརྒལ་བའི། །ལས་གཞན་འཕེན་ནུས་མ་ཡིན་
ཏེ། །ལྷན་ཅིག་བྱེད་བ་ཟད་ཕྱིར་རོ། །ཞེས་དང་མགོན་དེས་སྲེད་པ་
ནི། །ཡོད་ན་སླར་ཡང་འབྱུང་ཕྱིར་གསུངས། །དེས་ན་ཉོན་མོངས་
ཤེས་ཤིང་གཉེན་པོ་བསྟེན་པ་གལ་ཆེ་བས། །གང་སྐྱེས་པ་ན་སེམས་
823.



བྱང་ཆུབ་ལོ་མ་དཔེ་ཚོགས།
རྒྱུད་རབ་ཏུ་མ་ཞིར་བྱེད་པ་ (ཉོན་མོངས་ཀྱི་མཚན་ཉིད་དེ་དང་ལྡན་
པ་)བཅུའི། །དང་བོ་འདོད་ཆགས་སྡུག་བའི་ཡུལ་ལ་རྗེས་སུ་ཆགས་
པ་སྟེ། །ཁོང་ཁྲོ་ཁྲོ་བའི་ཡུལ་ལ་ཀུན་ནས་མནར་སེམས་རྩུབ་མོའི་་
བློ། །ང་རྒྱལ་མཐོ་དམན་བཟང་ངན་དག་ལ་དམིགས་ནས་སེམས་
ཁེངས་པ། །མ་རིག་བདེན་བཞི་(ལས་འབྲས་དཀོན་མཆོག་)ལ་
སོགས་མི་ཤེས་པ་ཡི་ཉོན་མོངས་ཅན། །ཐེ་ཚོམ་བདེན་བཞི་ལ་སོགས་
ཡོད་དམ་མེད་དམ་(ཡིན་ནམ་མིན་ནམ་) སྙམ་པ་སོགས། །འཇིག་
ལྟ་བདག་གམ་བདག་གིར་བལྟ་བའི་ཤེས་རབ་ཉོན་མོངས་ཅན། །
མཐར་ལྟ་འཇིག་ལྟས་བཟུང་བའི་བདག་ལ་རྟག་པ་ཐེར་ཟུག་གམ། །
ཉིང་མཚམས་སྦྱོར་བ་མེད་པར་བལྟ་བའི་ཤེས་རབ་ཉོན་མོངས་་་་་
ཅན། །ལྟ་བ་མཆོག་འཛིན་ལྟ་བ་(འཇིག་ལྟ་མཐར་ལྟ་) ལོག་ལྟ་་་
གསུམ་དང་ལྟ་བ་གསུམ་འབྱུང་བའི། ། ལྟ་པོའི་ཕུང་པོ་མཆོག་ཏུ་་་
འཛིན་པའི་ཤེས་རབ་ཉོན་མོངས་ཅན། །ཚུལ་ཁྲིམས་(དང་)བརྟུལ་
ཞུགས་མཆོག་འཛིན་ཚུལ་ཁྲིམས་བརྟུལ་ཞུགས་དང༌། །དེ་གཉིས་གང་
ལས་འབྱུང་བའི་ཕུང་བོ་ལ་དམིགས་ནས། ། སྡིག་པ་འདག་དང་ཉོན་
མོངས་ལས་ གྲོལ་འཁོར་བ་ལས། །ངེས་པར་འབྱིན་པར་བལྟ་བའི་
ཤེས་རབ་ཉོན་མོངས་ཅན། །ལོག་ལྟ་སྒྲོ་སྐུར་འདེབས་པའི་ཤེས་རབ་
ཉོན་མོངས་ཅན། །འཇིག་ལྟ་མ་རིག་སོ་སོར་འདོད་པའི་ལུགས་ལྟར་
ན། (།ཇི་སྲིད་ཕུང་བོར་འཛིན་ཡོད་པ། །ཞེས་སོགས་ལྟར་) ཕུང་བོའི་
གནས་ལུགས་གསལ་ལ་སྒྲིབ་པའི་མ་རིག་ལས། །ཕུང་བོ་བདག་ཏུ་
824་



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
འཁྲུལ་ཞིང་དེ་ལས་ཉོན་མོངས་པ། །གཞན་རྣམས་སྐྱེའོ་(ཐལ་འགྱུར་
བ་སོགས་）གཅིག་པ་ལྟར་ན་(ཉེས་ཀུན་དེ་ཡི་རྩ་བ་ཅན)། ། ཞེས་
སོགས་ལྟར་) འཇིག་ལྟ་ཉིད། ། ཉོན་མོངས་ཀུན་གྱི་རྩ་བ་ཡིན་ཏེ་་
འཇིག་ལྟ་ ཡིས། །བདག་ཏུ་བཟུང་ན་བདག་གཞན་ཕྱེ་ནས་ཆགས་
སྡང་སོགས། །ཉེས་སྐྱོན་ཐམས་ཅད་འབྱུང་ཞེས་རིག་པའི་དབང་ཕྱུག་
(བདག་ཡོད་ན་ནི་གཞན་དུ་ཤེས། །ཞེས་སོགས་དང་། །གང་ཞིག་
བདག་མཐོང་དེ་ལ་ནི། ། ཞེས་ སོགས་）གསུངས། །ཉོན་མོངས་སྐྱེ་
བའི་རྒྱུ་ལ་དྲུག་ལས་དང་བོ་རྟེན། །ཉོན་མོངས་པ་ཡི་བག་ལ་ཉལ་ལོ་
དམིགས་པ་ནི། །ཉོན་མོངས་སྐྱེ་དང་མཐུན་པའི་ཡུལ་རྣམས་སྣང་
བའོ། །འདུ་འཛི་གྲོགས་ངན་རྗེས་སུ་སློབ་པའོ་བཤད་པ་ནི། ། ཆོས་
ལོག་མཉན་པའོ་གོམས་པ་སྔོན་ནས་ཉོན་མོངས་པ། །འདྲིས་པའི་
སྟོབས་སྐྱེད་པའོ་ཡིད་ལ་བྱེད་པ་ནི། །སྡུག་མི་སྡུག་གི་མཚན་མ་སྒྲོ་
འདོགས་པ་དང་ནི། །མི་རྟག་རྟག་པར་འཛིན་སོགས་ཚུལ་མིན་ཡིད་
བྱེད་དོ། །(ཉེས་དམིགས་ནི་མདོ་སྡེ་རྒྱན་ལས་)ཉོན་མོངས་རྣམས་
ཀྱིས་བདག་འཇོམས་སེམས་ཅན་འཇོམས་ཤིང་ཚུལ་ཁྲིམས་་་་་་་་་་་
འཇོམས། །ཉམས་བཅས་རྙེད་པས་དམན་ཞིང་བསྲུང་དང་དེ་བཞིན་
སྟོན་པས་སྨད། ། རྩོད་པ་མི་སྙན་དེ་ནི་གཞན་དུ་མི་ཁོམ་གནས་སུ་
སྐྱེ། །ཐོབ་དང་མ་ཐོབ་ཉམས་པས་ཡིད་ལ་སྡུག་བསྔལ་ཆེན་པོ་འཐོབ།
（། ཞེ་སྡང་སྲེད་སོགས་དགྲ་རྣམས་ནི། །ཞེས་སོགས་ཚིགས་བཅད་
དྲུག་ཀྱང་འདོན། དེ་ལྟར་དགན་པ་བས་གསུང་བ་ལྟར་) སྐྱོན་དང་
825



བྱང་ཆུབ་ལོ་མ་དཔེ་ཚོགས། །
དགྲ་བོར་བཟུང་ཞིང་རྒྱུ་དང་མཚན་ཉིད་དང་། །གཉེན་པོ་ཤེས་པར་
བྱས་ནས་ཆགས་སྡང་ལ་སོགས་སྐྱེས་མ་ཐག། ཁོ་བྱུང་སྙམ་དུ་བཟུང་
ཡིན་ཉོན་མོངས་པ་དང་འཐབ་དགོས་པས། །མདོ་རྒྱན་སྤྱོད་འཇུག་
མངོན་པ་ཕུང་པོ་ལྔའི་རབ་བྱེད་མཉན་པ་གཅེས། །(བསག་བྱའི་
ལས་ནི་）སེམས་པའི་ལས་ནི་རང་དང་མཚུངས་པར་ལྡན་པའི་སེམས་
ཡུལ་ལ། །སྐུལ་བར་བྱེད་པའི་སེམས་བྱུང་ཡིད་ཀྱི་ལས་སོ་བསམ་པ་
ནི། །སེམས་པས་ཀུན་ནས་བསླངས་པའི་ལུས་དང་ངག་གི་ལས་ཡིན་
ཅིང་། །བསག་བྱ་མི་དགེའི་ལས་ནི་བསོད་ནམས་མིན་པའི་ལས་ཡིན་
ནོ། །བསོད་ནམས་(ཀྱི)་ལས་ནི་འདོད་ཁམས་ཀྱིས་བསྡུས་དགེ་བའི་
ལས་ཡིན་ལ། ། མི་གཡོའི་ལས་ནི་བསམ་གཟུགས་ཀྱིས་བསྡུས་ཟག་
བཅས་དགེ་བའི་ལས། །(ལས་ཇི་ལྟར་གསོག་ཚུལ་ནི། འཕགས་
ལམ་ཐོབ་ནས་ལས་ཉོན་གྱིས་འཁོར་བར་སྐྱེ་བ་ཡོད་ནའང་། འཕེན་
བྱེད་ཀྱི་ལས་གསར་གསོག་མེད་ལ་）ཆོས་མཆོག་ཆེན་པོ་མན་གྱིས་སྲོག་
གཅོད་ལ་སོགས་འདུ་བྱེད་ན། །བསོད་ནམས་མིན་པའི་ལས་གསོག་
འདོད་པའི་དགེ་བ་འདུ་བྱེད་ན། །བསོད་ནམས་(ཀྱི་）ལས་གསོག་
བསམ་གཟུགས་ཀྱིས་བསྡུས་ཞི་གནས་སོགས་བསྒོམ་ན། །མི་གཡོ་བ་
ཡི་ལས་གསོག་འཆི་བའི་རྐྱེན་ནི་གསུམ་ཡོད་དེ། ། ཚེ་ཀུན་ཟད་པ་་
བསོད་ནམས་ཟད་པ་ཡ་ང་བ་མ་སྤངས་པའོ། ། (འཆི་བའི་སེམས་
ནི་) དགེ་དང་མི་དགེའི་སེམས་གཉིས་རང་གིས་དྲན་པའམ་གཞན་
དག་གིས། །དྲན་གསོས་པ་ལས་འདུ་བྱེད་རགས་པ་འཇུག་པའི་བར་
826



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
དུ་འབྱུང་། །དེ་ལྟའི་དགེ་དང་མི་དགེའི་སེམས་དང་ལྡན་པར་འཆི་བ་
དང་། །སེམས་གཉིས་རང་གིས་མ་དྲན་གཞན་གྱིས་དྲན་པར་མ་བྱས་
པར། ། ལུང་མ་བསྟན་གྱི་སེམས་དང་ལྡན་པར་འཆི་བ་གསུམ་ཡོད་
དོ། །དགེ་བྱེད་མུན་ནས་སྣང་བར་འགྲོ་འདྲ་འཆི་ཚེ་རྨི་ལམ་ལྟར། །
ཡིད་དུ་འོང་བའི་གཟུགས་སྣང་སྣ་ཚོགས་འཆར་ཞིང་བདེ་བར་་་་་་
འཆི། །གནད་གཅོད་ཚབས་ཆུང་མི་དགེ་བྱེད་པ་དེ་ལས་བཟློག་པ་
སྟེ། །ལུང་མ་བསྟན་གྱི་སེམས་ལྡན་འཆི་ཚེ་བདེ་སྡུག་དེ་མི་འབྱུང་། །
འཆི་ཚེ་དད་སོགས་དགེ་དང་ཆགས་སོགས་མི་དགེའི་སེམས་གཉིས་
ནི། །གོམས་ཤས་གང་ཆེ་མངོན་དུ་འགྱུར་གྱི་གཞན་ནི་བརྗེད་པར་
འགྱུར། །མཉམ་ན་དང་བོར་གང་དྲན་མངོན་དུ་འགྱུར་ལ་གཞན་མི་
འཇུག། སེམས་ཕྲར་རྒྱུ་ཚེ་དེ་གཉིས་ལྡོག་ཅིང་ལུང་མ་བསྟན་དུ་
འགྱུར། ། ཀུན་ལ་འཆི་ཚེ་འདུ་ཤེས་མི་གསལ་བ་ལ་མ་སླེབ་པར། །
རིང་ནས་གོམས་པའི་བདག་ལ་ཆགས་པ་འབྱུང་ཞིང་དེའི་འོག་ཏུ། །
ཆགས་པ་དེ་ཡི་དབང་གིས་བདག་ནི་མེད་པར་འགྱུར་སྙམ་ནས། །
ལུས་ལ་དགའ་བར་འགྱུར་ཏེ་དེ་ནི་བར་དོ་འགྲུབ་པའི་རྒྱུ། ། རྒྱུན་
ཞུགས་ཕྱིར་འོང་གཉིས་ལའང་བདག་ཆགས་འབྱུང་མོད་ཀྱི། །རིགས་
པས་བརྟགས་ནས་སྤོང་གི་དང་དུ་མི་ལེན་ཏེ། །དཔེར་ན་སྟོབས་ལྡན་
མི་ཡིས་སྟོབས་མེད་བརྡུང་བ་བཞིན། །ཕྱིར་མི་འོང་བ་ལ་ནི་བདག་
ཆགས་དེ་མི་འབྱུང༌། ། (དྲོད་གང་ནས་སྡུད་པ་ནི་)མི་དགེ་བྱེད་པ་
སྟོད་ནས་རིམ་གྱིས་དྲོད་བསྡུས་ནས། ། སྙིང་ཁའི་བར་དུ་འདོར་ཞིང་
_827



བྱང་ཆུབ་ལོ་མ་དཔེ་ཚོགས།
དགེ་བྱེད་སྨད་རིམ་ནས། །སྙིང་གི་བར་དུ་འདོར་ལ་རྣམ་ཤེས་དེ་ནས་
འཕོ། །(བར་དོའི་འགྲུབ་ལུགས་)འཕོས་ཚེ་སྲང་མདའི་མཐོ་དམན་
བཞིན་དུ་བར་དོ་འགྲུབ། །དེ་ཡང་དབང་བོ་ཀུན་ཚང་སྐྱེ་འགྱུར་དེའི་
ལུས་ཀྱི། །རྣམ་ཅན་ལྷ་ཡི་མིག་དང་རྫུ་འཕྲུལ་ལྡན་པ་བཞིན། །ཐོགས་
པ་མེད་ཅིང་རིགས་མཐུན་ (དང་སྒོམ་བྱུང་གི་）ལྷ་མིག་དག་པས་
མཐོང་། །དེ་ནས་སྐྱེ་བ་གཞན་དུ་ལྡོག་པ་ཡོད་མེད་གཉིས། །ཀུན་
བཏུས་(ལས་ཅི་སྟེ་ན་ལྡོག་གོ། དེ་ན་གནས་པས་ལས་གསོག་གོ་)
མཛོད་ལས་(མི་ལྡོག་དེ་ནི་དྲི་ཟའོ་ཞེས་）བཤད་ཅིང་རིགས་མཐུན་
བར་དོ་དང་། །རང་གི་སྐྱེ་གནས་མཐོང་ལ་དགེ་བྱེད་སྡིག་བྱེད་ཀྱི། །
བར་དོ་ཟླ་བའི་འོད་དང་མུན་ནག་ལྟ་བུ་དང་། །དམྱལ་བའི་བར་དོ་
སྡོང་དུམ་ཚིག་འདྲ་དུད་འགྲོའི་ནི། །དུ་བ་ཡི་དྭགས་ཆུ་འདྲ་མི་དང་
འདོད་ལྷའི་གསེར། །གཟུགས་ཁམས་པ་ཡི་བར་དོ་དཀར་པོར་མདོ་
ལས་གསུངས། །གཟུགས་མེད་ཁམས་སུ་སྐྱེ་ན་གང་ནས་ཤི་བ་དེར། །
གཟུགས་མེད་ཁམས་ཀྱི་ཕུང་བོ་འགྲུབ་སྟེ་བར་དོ་མེད། །ལྷ་ཡི་བར་དོ་
གྱེན་དང་མི་ཡི་ཐད་ཀ་དང་། །ངན་འགྲོའི་ཐུར་དུ་བྱས་ཏེ་སྤྱིའུ་ཚུགས་
སུ་འགྲོ། །རྐྱེན་མ་རྙེད་ན་དེ་ལྟར་ཐོགས་ནའང་ཞག་བདུན་དང་། །
ལུས་རེ་བརྗེས་ནས་ཞེ་དགུ་ཚུན་དུ་གནས་ཤིང་འཆི། །རྙེད་ན་ངེས་པ་
མེད་ཅིང་རིགས་དྲུག་སོ་སོ་ཡི། །བར་དོ་ཞག་གྲངས་བདུན་གྱིས་ཤི་
ནས་བར་དོ་དེའི་འམ། ། གཞན་གྱི་བར་དོ་འགྲུབ་སྟེ་བྱ་བའི་ལས་
འགྱུར་བས། །བར་དོ་དེ་ཡི་ས་བོན་འགྱུར་བར་བྱེད་པའི་ཕྱིར། །(སྐྱེ་
828



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྲིད་དུ་སྐྱེ་བ་ལེན་ཚུལ་)མངལ་དུ་སྐྱེ་ཚེ་མི་མོར་སྐྱེ་ན་ཕ་མ་གཉིས། །
ཉལ་བོ་བྱེད་པ་མཐོང་ནས་མ་དང་འབྲལ་འདོད་ཅིང་། །ཕ་ལ་ཆགས་
ནས་ཉལ་འདོད་ཕོར་སྐྱེ་དེ་ལས་ལྡོག། དེ་ནས་ཕོ་མོའི་མཚན་མ་
ཙམ་མཐོང་ཁྲོས་ཏེ་འཆི། ། ཕ་མ་ཆགས་པ་དྲག་པོའི་སྐབས་སུ་བབ་
པའི་མཇུག་ཁོ་ནར། །ཁུ་བ་སྐ་བ་འབྱུང་ལ་དེ་རྗེས་ཕ་མ་གཉིས་ཀ་
ལས། །ཁུ་ཁྲག་ཐིགས་པ་གཉིས་ནི་ངེས་པར་འབྱུང་སྟེ་དེ་གཉིས་པོ། །
མ་ཡི་སྐྱེ་གནས་སུ་འདྲེས་འོ་སྤྲིས་བཞིན་དུ་ཆགས་པ་དང༌། །ལྷན་ཅིག་
བར་སྲིད་འགག་ཅིང་འགགས་པ་དེ་དང་དུས་གཅིག་ཏུ། ། ཉིང་་་་
མཚམས་སྦྱར་བའི་རྣམ་ཤེས་ཀྱི་མཐུས་དེ་ཉིད་ལས་གཞན་པའི། །
དབང་བོའི་འབྱུང་བ་ཆེན་པོ་ཕྲ་བ་འདྲེས་པ་དང་མཐུན་པའི། །ཁུ་
ཁྲག་འདུས་པ་དབང་པོ་དང་བཅས་པ་གཞན་འབྱུང་བར་འགྱུར། །
ཤན་པ་ལ་སོགས་དམྱལ་བར་སྐྱེ་བའི་ལས་བསགས་པ་རྣམས་ནི། །སྐྱེ་
གནས་གང་དེར་ལུག་སོགས་མཐོང་ནས་གོམས་པའི་དགའ་བས་རྒྱུག།
དེ་གནས་སྐྱེ་གནས་དེ་ལ་ཁྲོས་ཏེ་བར་སྲིད་འགག་ཅིང་སྐྱེ། །དུད་འགྲོ་
ཡི་དྭགས་མི་དང་འདོད་ལྷ་གཟུགས་ཁམས་ལྷར་སྐྱེ་ན། །དགའ་བའི་
སེམས་ཅན་རིགས་མཐུན་མཐོང་ནས་འདོད་པས་སོང་བ་དང༌། །སྐྱེ་
གནས་ལ་ཁྲོས་བར་སྲིད་འགག་ཅིང་སྐྱེ་སྲིད་དུ་སྐྱེའོ། ། དྲོད་གཤེར་
ལས་སྐྱེ་དྲི་དང་རྫུས་ཏེ་སྐྱེ་ན་གནས་འདོད་ནས། །སྐྱེ་ཞིང་ཚ་གྲང་
དམྱལ་བར་སྐྱེ་ན་དྲོད་བསིལ་འདོད་ནས་སྐྱེ། །(དེ་ཡན་གྱིས་སྡུག་
བསྔལ་དང་ཀུན་འབྱུང་གི་སྒོ་ནས་བསམ་པ་སོང་ཞིང་། རྟེན་འབྲེལ་
829



བྱང་ཆུབ་ལོ་མ་དཔེ་ཚོགས།
ཡན་ལག་བཅུ་གཉིས་ཀྱི་སྒོ་ནས་བསམ་པ་ལ། དང་བོ་ཡན་ལག་གི་
དབྱེ་བ་ནི། )རྟེན་འབྱུང་ཡན་ལག་བཅུ་གཉིས་ཡོད་པའི་དང་བོ་མ་
རིག་པ། །བདག་མེད་རྟོགས་པའི་རིགས་པ་ཡང་དག་པ་ཡི་འགལ་ཟླ་
(ལོག་པར་དམིགས་ཉིད་མ་རིག་པར་གསུངས་པའི་ཕྱིར་)ཞེས། །
ཆོས་གྲགས་བཞེད་ལ་ཐོགས་མེད་སྐུ་མཆེད་(མ་རིག་མི་མཛའ་རྫུན་
སོགས་བཞིན། །ཞེས་དེ་དང་)ཡང་དག་པའི། །དོན་ལ་རྨོངས་ཙམ་
གཉིས་ལས་ཕྱི་མ་བཞེད་ནའང་གཉེན་པོ་ཡི། །གཙོ་བོ་བདག་མེད་
རྟོགས་པའི་ཤེས་རབ་ཉིད་ལ་བཞེད་པར་འདྲ། །དེ་ལ་ལས་འབྲས་ལ་
དང་ཁོ་ན་ཉིད་ལ་རྨོངས་པ་ལས། །དང་བོས་ངན་འགྲོར་འཕེན་པའི་
ལས་དང་ཕྱི་མས་བདེ་འགྲོ་རུ། །འཕེན་པའི་ལས་སོག་འདི་ལ་བསོད་
ནམས་མི་གཡོའི་ལས་གཉིས་སོ། །རྣམ་ཤེས་ཀུན་གཞི་འདོད་ན་ཀུན་
གཞི་ཡིན་ལ་མི་འདོད་ན། །ཡིད་ཀྱི་རྣམ་ཤེས་ཡིན་ཅིང་མི་དགེའི་ལས་
འབྲས་ལ་རྨོངས་ནས། ། མི་དགེ་སོག་པའི་ལས་ཀྱི་བག་ཆགས་བསྒོ་
པའི་ཚེ་འདི་ཡི། །རྣམ་པར་ཤེས་པ་རྒྱུ་ཡི་དུས་ཀྱི་རྣམ་པར་ཤེས་པ་
དང་། ། དེ་ལ་བརྟེན་ནས་ངན་འགྲོར་ཉིང་མཚམས་སྦྱོར་བའི་རྣམ་
ཤེས་ནི། །འབྲས་བུའི་དུས་ཀྱི་རྣམ་ཤེས་ཡིན་ལ་བདག་མེད་ལ་རྨོངས་
ནས། །སྡུག་བསྔལ་བ་ལ་བདེ་བར་གཟུང་ནས་བསོད་ནམས་མི་གཡོ་
བའི། །ལས་ནི་གསོག་པའི་རྒྱུ་འབྲས་དུས་ཀྱི་རྣམ་ཤེས་གཉིས་ཀྱང་
ཤེས། ། མིང་དང་གཟུགས་ལ་མིང་ནི་ཚོར་འདུ་འདུ་བྱེད་རྣམ་ཤེས་
ཏེ། །གཟུགས་ནི་གཟུགས་མེད་ཁམས་སུ་སྐྱེ་ན་གཟུགས་ཀྱི་ས་བོན་
830



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཙམ། །ཡོད་ཀྱི་གཟུགས་མེད་དེ་ལས་གཞན་དུ་སྐྱེ་བའི་སྐབས་སུ་ནི། །
མེར་ མེར་ བོ་ སོགས་ ཇི་ ལྟར་ རིགས་ པར་ སྦྱར་ རོ་ སྐྱེ་ མཆེད་ དྲུག།
མངལ་ལས་སྐྱེ་ན་དང་པོར་རྣམ་ཤེས་ཞུགས་པའི་ཁུ་ཁྲག་གི། མེར་
མེར་པོ་དང་མིང་རྣམས་འཕེལ་བས་མིག་ལ་སོགས་པ་ཡི། །སྐྱེ་མཆེད་
བཞི་འགྲུབ་པ་སྟེ་ལུས་དང་ཡིད་ཀྱི་སྐྱེ་མཆེད་ནི། །མེར་མེར་པོ་ཡི་དུས་
ནས་ཡོད་ལ་རྫུས་ཏེ་སྐྱེ་ན་ནི། །ཉིང་མཚམས་སྦྱར་ཚེ་དབང་པོ་ཐམས་
ཅད་གཅིག་ཆར་དུ་འགྲུབ་པས། །དེ་ལྟའི་རིམ་པ་མེད་ཅིང་སྒོང་སྐྱེས་
དྲོད་གཤེར་སྐྱེས་ལ་ནི། ། མངལ་མ་གཏོགས་པ་དེ་དང་འདྲའོ་མིང་
གཟུགས་གྲུབ་པ་ན། །ལུས་ཀྱི་ངོ་བོ་ཐོབ་ལ་སྐྱེ་མཆེད་དྲུག་པོ་གྲུབ་པ་
ན་། །ལུས་ཀྱི་ཁྱད་པར་གྲུབ་པས་ལོངས་སྤྱོད་པ་པོ་གྲུབ་པ་ཡིན། །སྐྱེ་
མཆེད་གཟུགས་ཅན་ལྔ་ནི་གཟུགས་མེད་ན་མེད་རེག་པ་ནི། །ཡུལ་
དབང་རྣམ་ ཤེས་འདུས་ནས་ ཡུལ་ འོང་མི་འོང་ བར་མའི་ཡུལ། །
ཡོངས་སུ་གཅོད་པའི་ཚོར་བ་རེག་པས་ཡུལ་གསུམ་བཅད་པ་དང་། །
རྗེས་སུ་མཐུན་པར་ཚོར་བ་བདེ་སྡུག་བཏང་སྙོམས་གསུམ་སྐྱེས་་་་་
པའོ། །སྲེད་པ་ཚོར་བ་བདེ་བར་མི་འབྲལ་བ་དང་སྡུག་བསྔལ་ལ། །
འབྲལ་བར་སྲེད་པའོ་རེག་ཚོར་རིམ་བཞིན་ཡུལ་དང་རྣམ་སྨིན་གྱི། །
ལོངས་སྤྱོད་ཡིན་པས་དེ་གཉིས་རྫོགས་ན་ལོངས་སྤྱོད་རྫོགས་པ་་་་་
ཡིན། །ལེན་པ་འདོད་ཡོན་ལྟ་ངན་ཚུལ་ཁྲིམས་བརྟུལ་ཞུགས་ངན་པ་
དང༌། །འཇིག་ལྟར་འདུན་ཅིང་ཆགས་པའི་འདོད་པ་ཉེ་བར་ལེན་པ་
དང་། །ལྟ་ངན་ཉེ་བར་ལེན་པ་ཚུལ་ཁྲིམས་བརྟུལ་ཞུགས་ངན་ པ་་
831



བྱང་ཆུབ་ལོ་མ་དཔེ་ཚོགས།
རྣམས། །ཉེ་བར་ལེན་པ་བདག་ཏུ་སྨྲ་བ་ཉེ་བར་ལེན་པའོ། །སྲིད་པ་
འདུ་བྱེད་སྔ་མའི་ལས་ཀྱི་བག་ཆགས་བསྒོས་པ་དེ། །སྲེད་ལེན་གཉིས་
ཀྱིས་གསོས་པས་ཡང་སྲིད་ཕྱི་མ་འདྲེན་པ་ལ། །ནུས་མཐུ་ཅན་དུ་གྱུར་
པ་ཡིན་ཏེ་རྒྱུ་ལ་འབྲས་མིང་ངོ༌། ། སྐྱེ་བ་དང་བོར་རྣམ་ཤེས་ཉིང་་་་
མཚམས་སྦྱར་བའོ་རྒ་(བ་ནི་ཕུང་པོ་སྨིན་ཞིང་གཞན་དུ་འགྱུར་བའོ་)
ཤི་(བ་ནི་ཕུང་བོའི་རིགས་མཐུན་དོར་བའོ།) སླ། །(གཉིས་པ་ཡན་
ལག་གི་བསྡུ་བ་ནི།) བསྡུ་ན་མ་རིག་འདུ་བྱེད་རྣམ་ཤེས་འཕེན་
པའི་ཡན་ལག་དང་། ། མིང་གཟུགས་སྐྱེ་མཆེད་རེག་ཚོར་བཞི་བོ་་་
འཕངས་པའི་ཡན་ལག་དང་། །སྲེད་ལེན་སྲིད་པ་མངོན་པར་འགྲུབ་
པར་བྱེད་པའི་ཡན་ལག་དང་། ། སྐྱེ་བ་རྒ་བ་ཤི་བ་མངོན་པར་གྲུབ་
པའི་ཡན་ལག་གོ། འཕེན་དང་འགྲུབ་པའི་རྒྱུ་འབྲས་ཚན་པ་གཉིས་
ཀྱིས་སེམས་ཅན་གཅིག། སྐྱེ་བ་ལེན་པའི་རྒྱུ་འབྲས་ཚར་གཅིག་སྟོན་
ནམ་ཚར་གཉིས་སྟོན། །དང་བོ་ལྟར་ན་འབྲས་བུའི་རྣམ་ཤེས་ནས་
བཟུང་ཚོར་བའི་བར། ། གྲུབ་རྗེས་སྲེད་སོགས་སྐྱེ་བར་བཤད་པ་་་་
འགལ་ལ་གཉིས་སྟོན་ན། །རྒྱུ་འབྲས་ཕྱི་མའི་སྐོར་ལ་མ་རིག་འདུ་བྱེད་
རྒྱུའི་རྣམ་ཤེས། །མེད་པར་འགྱུར་ལ་རྒྱུ་འབྲས་སྔ་མའི་སྐོར་ལ་སྲེད་
ལེན་དང༌། །སྲིད་པ་མེད་པར་འགྱུར་རོ་ཞེ་ན་དེ་ལྟའི་སྐྱོན་མེད་དེ། །
འཕེན་པར་བྱེད་པའི་རྒྱུ་ཡིས་གང་འཕངས་འགྲུབ་པར་བྱེད་པའི་
རྒྱུས། །བསྒྲུབ་ཅིང་གྲུབ་ན་དེ་ལ་སྐྱེ་བ་རྒ་ཤི་འཇོག་པའི་ཕྱིར། །འོ་ན་
རྒྱུ་འབྲས་སྐོར་གཉིས་བཤད་པས་ཅི་ཞིག་བྱ་ཞེ་ན། །འཕངས་དང་
832



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གྲུབ་པའི་སྡུག་བདེན་གཉིས་ཀྱི་མཚན་ཉིད་ཐ་དད་པར། །བསྟན་
ཕྱིར་ཡིན་ཏེ་སྔ་མ་འཕངས་པའི་དུས་ན་ས་བོན་དུ། །གནས་པས་མ་
འོངས་པ་ན་སྡུག་བསྔལ་དུ་འགྱུར་ཕྱི་མ་ནི། །སྡུག་བསྔལ་དེ་ཉིད་གྲུབ་
སྐབས་ཡིན་པས་ཚེ་འདིར་སྡུག་བསྔལ་ལོ། །གཞན་ཡང་སྐྱེ་བ་འཕེན་
པའི་རྒྱུ་དང་འཕངས་པ་འགྲུབ་པའི་རྒྱུ། །གཉིས་པོ་ངོས་གཟུང་ཕྱིར་
དུ་རྒྱུ་འབྲས་སྐོར་ཚོ་གཉིས་སུ་བཤད། །དེས་ན་འགྲུབ་པར་བྱེད་པའི་
སྲེད་དང་དེ་སྐྱེད་ཚོར་བ་གཉིས། །རྟེན་འབྲེལ་ཚར་མི་གཅིག་པས་
ཚོར་བ་གཞན་གྱི་འབྲས་སྐབས་སོ། ། འཕེན་དང་འཕངས་པ་བཞི་
ཡིས་ཤེས་པར་བྱ་སྟེ་གང་འཕངས་ན། །འབྲས་བུའི་རྣམ་ཤེས་ནས་
བཟུང་ཚོར་བའི་བར་གྱི་ཕྱེད་ལྔའོ། །གང་གིས་འཕངས་ན་མ་རིག་པ་
ལ་བརྟེན་པའི་འདུ་བྱེད་ཀྱིས། །ཇི་ལྟར་འཕངས་ན་རྒྱུ་ཡི་དུས་ཀྱི་རྣམ་
པར་ཤེས་པ་ལ། །ལས་ཀྱི་བག་ཆགས་བསྒོས་ཏེའོ་འཕངས་པའི་དོན་
ནི་སྲེད་སོགས་ཀྱི། །འགྲུབ་བྱེད་ཡོད་ན་འབྲས་བུ་དེ་དག་འགྲུབ་རུང་
དུ་བྱས་པའོ། །འགྲུབ་པར་བྱེད་དང་གྲུབ་པ་གཉིས་ནི་གསུམ་གྱིས་
ཤེས་བྱ་སྟེ། །གང་གིས་འགྲུབ་པར་བྱེད་ན་སྲེད་པའི་རྐྱེན་ཅན་ལེན་
པས་སོ། ། གང་ཞིག་འགྲུབ་པར་བྱེད་ན་སྐྱེ་བ་རྒ་ཤིའོ་ཇི་ལྟར་ན། །
བསྒོས་པའི་ལས་ཀྱི་བག་ཆགས་ནུས་མཐུ་ཅན་དུ་བྱས་ནས་སོ། །ལས་
འབྲས་ལ་རྨོངས་མི་རིག་པ་ཡིས་ཀུན་ནས་བསླངས་པ་ཡི། །མི་དགེའི་
འདུ་བྱེད་དེ་ཡིས་རྣམ་པར་ཤེས་པར་ལས་ངན་གྱི། ། བག་ཆགས་་་
བཞག་ནས་ངན་འགྲོའི་རྣམ་ཤེས་ནས་བཟུང་ཚོར་བའི་བར། །འགྲུབ་
_833



བྱང་ཆུབ་ལོ་མ་དཔེ་ཚོགས།
རུང་ཉིད་དུ་བྱས་པ་སྲེད་ལེན་གཉིས་ཀྱིས་ཡང་དང་ཡང་། །གསོས་
བཏབ་པ་ལས་ལས་ཀྱི་བག་ཆགས་མཐུ་ཅན་དུ་གྱུར་ནས། །ཕྱི་མ་ངན་
འགྲོར་སྐྱེ་རྒུ་སོགས་འགྲུབ་བདག་མེད་ལ་རྨོངས་པའི། ། མ་རིག་པ་
ཡིས་ཀུན་ནས་བསླངས་ཚུལ་སོགས་ཀྱང་ཤེས་པར་བྱ། །(དང་བོ་
བརྒྱད་པ་དགུ་ཉོན་མོངས། །ཞེས་སོགས་ལྟར་）མ་རིག་སྲེད་ལེན་
ཉོན་མོངས་པའི་ལམ་འདུ་སྲེད་ལས་ཀྱི་ལམ། །རྣམ་ཤེས་མིང་་་་་་
གཟུགས་སྐྱེ་མཆེད་རེག་ཚོར་སྐྱེ་བ་རྒ་ཤི་བདུན། །སྡུག་བསྔལ་གྱི་ལམ་
（ས་ལུ་ལྗང་བའི་མདོར་གསུངས་པའི་）སྡུད་པའི་རྒྱུ་བཞི་མ་རིག་
འདེབས་པ་བོ། །ལས་ཞིང་རྣམ་ཤེས་ས་བོན་སྲེད་ཆུ་མིང་གཟུགས་མྱུ་
གུའོ། ། (ཚེ་དུ་ལ་རྫོགས་པ་ནི།)། འཕེན་འཕངས་གཉིས་ཀྱི་བར་དུ་
བགྲངས་ཡས་བསྐལ་བས་ཆོད་པའང་སྲིད། །བར་མ་ཆད་དུ་སྐྱེ་བ་
གཉིས་པར་འགྲུབ་པ་ཡོད་པའང་སྲིད། །འགྲུབ་བྱེད་གྲུབ་པ་གཉིས་
ནི་བར་མ་ཆད་དུ་འོང་བས་ན། ། མྱུར་ན་སྐྱེ་བ་གཉིས་ལ་རྫོགས་པ་
འོང་སྟེ་ཚེ་འདི་ལ། །འདོད་ལྷར་སྐྱེས་ནས་མྱོང་བར་འགྱུར་བའི་ལས་
རྣམས་བསགས་པ་ན། །དེ་ཚེ་མ་རིག་འདུ་བྱེད་རྒྱུ་ཡི་དུས་ཀྱི་རྣམ་ཤེས་
ཏེ། ། ཡན་ལག་ཕྱེད་དང་གསུམ་དང་འཆི་ཁ་ཚུན་དུ་སྲེད་ལེན་་་་་་
དང་། །སྲིད་པ་གསུམ་པོ་རྫོགས་ལ་སྐྱེ་བ་ཕྱི་མར་འཕངས་པ་ཡི། །
ཡན་ལག་ཕྱེད་དང་ལྔ་དང་གྲུབ་པའི་གཉིས་པོ་རྫོགས་པའི་ཕྱིར། །
ཡུན་རིང་ན་ཡང་ཚེ་གསུམ་ལས་མི་འགྱུང་སྟེ་འགྲུབ་གྲུབ་དང་། །
འཕེན་བྱེད་གསུམ་ལ་ཚེ་རེ་དགོས་ཤིང་འཕངས་རྣམས་གྲུབ་པ་ཡི། །
834



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཡན་ལག་ཉིད་དུ་འདུས་པའི་ཕྱིར་དང་འཕེན་འགྲུབ་གཉིས་ཀྱི་་༌་་
བར། ། ཚེ་རབས་དུ་མས་ཆོད་ཀྱང་རྟེན་འབྲེལ་གཞན་གྱི་ཚེ་ཡིན་་་
ཕྱིར། །དེ་ལྟར་འབྲས་བུའི་ཡན་ལག་དེ་རྣམས་གྲུབ་པའི་ཚེ་ན་ཡང་།
ལས་གསོག་འབྲས་བུ་མྱོང་བའི་གང་ཟག་གི་ནི་བདག་མེད་ཀྱི། །སྔར་
བཤད་པ་ལྟར་ཆོས་ཙམ་ཞིག་གི་རྒྱུ་ལས་ཆོས་ཙམ་གྱི། །འབྲས་བུ་དེ་
རྣམས་འབྱུང་ཞིང་འཁྱམས་ཚུལ་མ་ཤེས་པར་རྨོངས་ནས། །བདག་ཏུ་
བཟུང་ཞིང་བདག་བདེ་འདོད་ནས་དགེ་དང་མི་དགེའི་ལས། །འདུ་
བྱས་པ་ལས་སླར་ཡང་འཁོར་བས་(གསུམ་པོ་དག་ལས་གཉིས་འབྱུང་
སྟེ། །ཞེས་སོགས་ལྟར་）ཉོན་མོངས་གསུམ་པོ་ལས། །ལས་གཉིས་དེ་
ལས་སྡུག་བསྔལ་བདུན་འབྱུང་བདུན་པོ་དེ་ལས་ཀྱང་། །ཉོན་མོངས་
གསུམ་སོགས་སྲིད་པའི་འཁོར་ལོ་མགལ་མེ་བཞིན་དུ་འཁོར། །དེ་
ལྟའི་ཚུལ་གྱིས་འཁོར་བར་འཁྱམས་ཚུལ་ཞིབ་ཏུ་བསམ་ན་ནི། །སྐྱོ་
བའི་ ཐབས་ཀྱི་མཆོག་ ཏུ་ འགྱུར་ ལ་ བསྐལ་ བ་ དཔག་ མེད་ནས། །
བསགས་པའི་དགེ་དང་མི་དགེའི་འཕེན་བྱེད་རྣམ་སྨིན་མ་ཕྱུང་་་་་་
ཞིང་། །གཉེན་པོས་མ་བཅོམ་པ་རྣམས་ད་ལྟའི་སྲེད་ལེན་གྱིས་གསོས་
ན། ། དེ་ཡི་དབང་གིས་འགྲོ་བ་གཉིས་སུ་འཁྱམས་པར་འགྱུར་བ་་་
དང་། །དགྲ་བཅོམ་པ་ལ་སྔོན་བསགས་འཕེན་བྱེད་བགྲང་འདས་་
ཡོད་ན་ཡང་། །ཉོན་མོངས་མེད་པས་སྲིད་ལས་གྲོལ་བར་ངེས་པ་རྙེད་
ན་ནི། །ཉོན་མོངས་དགྲ་བོར་ཤེས་ནས་འཐབ་པའི་བརྩོན་པ་ཆེན་པོ་
འབྱུང་། །(ཕུ་ཆུང་བ་ནི་འདི་ལྟར་འཆད་) ངན་འགྲོའི་ཡན་ལག་
835



བྱང་ཆུབ་ལོ་མ་དཔེ་ཚོགས།
ལྡོག་འཇུག་སེམས་པ་ཆུང་ངུའི་ཆོས་སྐོར་དང་། ། བདེ་འགྲོའི་ཡན་
ལག་ལྡོག་འཇུག་སེམས་པ་འབྲིང་གི་ཆོས་སྐོར་དང༌། །རང་ཉམས་ལ་
དཔག་མར་གྱུར་ཀུན་ཀྱང་དེ་ལྟར་འཁྱམས་པ་ལ། །བྱམས་དང་སྙིང་
རྗེས་སེམས་བསྐྱེད་སྒོམ་པ་སྐྱེས་བུ་ཆེན་པོའི་ཆོས། །ཚུལ་འདིས་་་་
འཁོར་ཚུལ་ཤེས་པར་བྱས་ནས་སྒོམ་པར་བྱེད་པ་ནི། །རྨོངས་དང་ལྟ་
ངན་ཀུན་སེལ་གསུང་གི་གཅེས་ནོར་སྤེལ་བ་དང་། །ཐར་པའི་ལམ་ལ་
ཡིད་སྐུལ་པ་དང་གོམས་པ་ཅན་རྣམས་ལ། །འཕགས་ལམ་འཐོབ་
པའི་བག་ཆགས་སད་པར་བྱེད་པའི་ཐབས་མཆོག་གོ། །(བསམ་པ་
དེ་སྐྱེས་པའི་ཚད་)མེ་འབར་ཁྱིམ་དུ་ཆུད་པའི་མི་དང་བཙོན་རར་
ཆུད་པའི་བཙོན། །གནས་དེ་མི་འདོད་ཐར་འདོད་ཇི་ཙམ་སྐྱེ་བ་དེ་
ཙམ་དུ། །སྡུག་ཀུན་འདོར་དང་ཉེར་ཞི་ཐོབ་པར་འདོད་པའི་བློ་བྱུང་
ན། །འབྲིང་དང་ཐུན་མོང་བ་ཡི་བསམ་པ་སྐྱེས་ཏེ་ཇེ་འཕེལ་་་་་་་
བཏང་། །བློ་དེ་ཚིག་ཙམ་ཞིག་ན་ཐར་བའི་ལམ་ལ་སྒྲུབ་འདོད་་་་་
དང་། །གཞན་རྣམས་འཁོར་བར་འཁྱམས་པར་མི་བཟོད་པ་ཡི་སྙིང་
རྗེ་དང་། །ཐེག་ཆེན་སེམས་བསྐྱེད་ཐམས་ཅད་ཚིག་ཙམ་ཞིག་ཏུ་འགྲོ་
བས་ན། །ཆོས་སྐོར་འདི་དག་གདམས་པའི་མཐིལ་དུ་བཟུང་ནས་
སྦྱང་བ་གཅེས། །ཐར་བར་བགྲོད་པའི་ལམ་གྱི་རང་བཞིན་ཉམས་སུ་
བླང་བ་ནི། །(རྟེན་ཇི་ལྟ་བུས་བཟློག་པ་） ཁྱིམ་གནས་(སྐྱེས་རབས་
ལས། བཙོན་ར་འདྲ་བའི་ཁྱིམ་ལ་ནི། །ཞེས་སོགས་དང༌། ཁྱིམ་
གྱི་སོ་ནམ་བྱས་ན་ནི།) ཆོས་ཀྱི་བར་ཆད་མང་ཞིང་དུ་མའི་སྐྱོན་
_836



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཆགས་ལ། །རབ་བྱུང་དེ་ལས་བཟློག་པས་འཁོར་བ་ཟློག་པའི་རྟེན་
མཆོག་སྟེ། །(མདོ་སྡེ་རྒྱན་ལས། རབ་ཏུ་བྱུང་བའི་ཕྱོགས་རྣམས་
ནི། །ཡོན་ཏན་ཚད་མེད་རྣམས་དང་ལྡན། །དེ་ལྟས་སྡོམ་བརྩོན་ཁྱིམ་
པ་ཡི། །བྱང་ཆུབ་སེམས་དཔའ་ལས་ཁྱད་འཕགས། །ཞེས་གསུངས་
སོ། །）
རྣམ་གྲོལ་ཙམ་དུ་མ་ཟད་ཕ་རོལ་ཕྱིན་དང་གསང་སྔགས་ཀྱི། །
རྣམ་མཁྱེན་བསྒྲུབ་ལའང་རབ་བྱུང་བསྔགས་པས་སོ་ཐར་ལ་གུས་་་
བྱ། །(ལམ་ཇི་འདྲ་ཞིག་བསྒོམ་པས་བཟློག་པ། བཤེས་སྤྲིངས་་་
ལས་)མགོ་འམ་གོས་ལ་གློ་བུར་མེ་ཤོར་ན། །དེ་དག་ཕྱིར་བཟློག་བགྱི་
བ་བཏང་ནས་ཀྱང་། ། ཡང་སྲིད་མེད་པར་བགྱི་སླད་འབད་འཚལ་
ཏེ། །འདི་བས་ཆེས་མཆོག་དགོས་པ་གཞན་མ་མཆིས། །ཚུལ་ཁྲིམས་
དག་དང་ཤེས་རབ་བསམ་གཏན་གྱིས། །མྱ་ངན་འདས་ཞི་དུལ་བ་དྲི་
མེད་བའི། །གོ་འཕང་མི་རྒ་མི་འཆི་ཟད་མི་འཚལ། །ས་ཆུ་མེ་རླུང་ཉི་
ཟླ་བྲལ་ཐོབ་མཛོད། །གསུངས་པ་བཞིན་དུ་རྣམ་དག་བསླབ་གསུམ་
ལ། །བསླབ་དགོས་ཕྱི་མ་གཉིས་ལ་བསླབ་པའི་ཚུལ། །འོག་ཏུ་ ( ཞི་
ལྷག་གི་སྐབས་སུ་）འཆད་ལ་དང་བོ་མདོར་བསྡུ་ན།( ཁྲིམས་ནི་རྒྱུ་
དང་མི་རྒྱུའི་ས་བཞིན་དུ། །ཞེས་སོགས་དང་། དཔུང་བཟང་གིས་
ཞུས་པ་ལས་ཇི་ལྟར་ལོ་ཐོག་ཐམས་ཅད་ས་ལ་ནི། །བརྟེན་ནས་སྐྱོན་
མེད་པར་ནི་སྐྱེ་བ་ལྟར། ། དེ་བཞིན་ཚུལ་ཁྲིམས་བརྟེན་ནས་ཆོས་་་་
དཀར་མཆོག། སྙིང་རྗེའི་ཆུས་བརླན་པས་ནི་རྣམ་པར་སྐྱེ། །(ཏིང་
837



བྱང་ཆུབ་ལོ་མ་དཔེ་ཚོགས།
ངེ་འཛིན་རྒྱལ་པོ་ལས)་བསྐལ་བ་བྱེ་བ་གང་གཱའི་བྱེ་སྙེད་དུ། །དད་
པའི་སེམས་ཀྱིས་ཟས་དང་སྐོམ་རྣམས་དང་། །གདུགས་དང་བ་དན་
མར་མེའི་འཕྲེང་བ་ཡིས། །སངས་རྒྱས་བྱེ་བ་ཁྲག་ཁྲིག་རིམ་གྲོ་བྱས། །
གང་གིས་དམ་ཆོས་རབ་ཏུ་འཇིག་པ་དང༌། །བདེ་གཤེགས་བསྟན་པ་
འགག་པར་འགྱུར་པའི་ཚེ། །ཉིན་མཚན་དུ་ནི་བསླབ་པ་གཅིག་སྤྱོད་
པ། །བསོད་ནམས་འདི་ནི་དེ་བས་བྱེ་བྲག་འཕགས། །ཞེས་དང་་་་
(མདོ་ལས་）ལ་ལའི་ཚུལ་ཁྲིམས་བདེ་བ་སྟེ། །ལ་ལའི་ཚུལ་ཁྲིམས་
སྡུག་བསྔལ་ཡིན་ཞེས་སོགས། །གསུངས་པ་ལྟར་དུ་ཕན་ཡོན་ཉེས་
དམིགས་བསམ། ། མི་ ཤེས་ པ་ཡི་གཉེན་པོར་བསླབ་བྱ་མཉན་པས་
ཤེས་བྱ་ཞིང་། །བག་མེད་གཉེན་པོར་བླང་དོར་མ་བརྗེད་པ་ཡི་དྲན་པ་
དང་། ། སྒོ་གསུམ་ལེགས་ཉེས་ཅིར་འཇུག་འཕྲལ་འཕྲལ་རྟོག་པའི་་
ཤེས་བཞིན་དང་། །ངོ་ཚ་ཤེས་དང་ཁྲེལ་ཡོད་པ་དང་བག་འཁུམས་
སོགས་ལ་བསླབ། །མ་གུས་པ་ཡི་གཉེན་པོར་སྟོན་དང་དེ་ཡི་བཅས་པ་
དང་། །ཚངས་པ་མཚུངས་པར་སྤྱོད་པ་རྣམས་ལ་ཤིན་ཏུ་གུས་པར་
བྱ། །ཉོན་མོངས་མང་བའི་གཉེན་པོར་(འདོད་ཆགས་ཀྱི་གཉེན་པོར་
མི་སྡུག་པ་སྒོམ་པ་སོགས་）ཉོན་མོངས་གང་ཆེའི་གཉེན་པོར་་་་་་་
འབད། །དེ་ལྟ་མིན་པར་བཅས་པ་ཕྲ་ལའང་བག་ཡང་མི་རུང་སྟེ། །
(ལུང་རྣམ་འབྱེད་ལས་)གང་ཞིག་སྟོན་པ་ཐུགས་རྗེའི་བསྟན་པ་
ལ། །ཡང་བར་སེམས་ཤིང་ཅུང་ཟད་འདའ་བྱེད་པ། །དེ་ནི་དེ་ལས་
སྡུག་བསྔལ་གཞན་དབང་ཐོབ། །སྨིག་ཚལ་བྲེགས་པས་ཨ་མའི་ཚལ་
838



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཉམས་བཞི་ན། །འདི་ན་ལ་ལས་རྒྱལ་པོའི་ཚིག་ཆེན་ཡང་། །འདས་ན་
ལན་འགའ་ཆད་པ་ཐོབ་མི་འགྱུར། །ཐུབ་པའི་བཀའ་ལུང་ཚུལ་མིན་
འདས་བྱས་ན། །དུད་འགྲོར་འགྲོ་འགྱུར་ཨེ་ལའི་འདབ་ཀླུ་བཞིན། །
རྒྱལ་ཉེས་ལྟུང་བདག་གིས་གོས་ན་ཡང་། །ཇི་མི་སྙམ་པར་མི་གཞག་
ཕྱིར་བཅོས་བྱ། །དེ་ལྟའི་ཚུལ་གྱིས་བསྲུང་བ་སོ་ཐར་གྱི། །སྡོམ་ལྡན་
སྔགས་པ་ལ་ཡང་འདྲ་བ་སྟེ། །(དཔུང་བཟང་གིས་ཞུས་པ་ལས་）
རྒྱལ་བ་ངས་བཤད་སོ་སོར་ཐར་བ་ཡི། །ཚུལ་ཁྲིམས་རྣམ་དག་འདུལ་
བ་མ་ལུས་ལས། །སྔགས་པ་ཁྱིམ་པས་རྟགས་དང་ཆོ་ག་སྤང༌། །ལྷག་
མ་རྣམས་ནི་ཉམས་སུ་བླང་བར་བྱ། །གསུངས་པས་སྔགས་པ་རབ་
བྱུང་ལ་ཅི་སྨོས། །དེ་ལྟར་ཤེས་ནས་ཐར་འདོད་མཁས་རྣམས་ཀྱིས། །
མདོ་སྔགས་འགལ་མེད་གྲོགས་སུ་འཆར་བ་དང༌། །ཇི་ལྟར་ནོད་པའི་
སོ་ཐར་མིག་བཞིན་སྲུངས། །ཚུལ་ཁྲིམས་དག་པའང་དགྲ་བོ་ཉོན་
མོངས་དང་། །འཐབ་པ་མེད་ན་མི་འོང་དེ་ཙ་ན། །ཉོན་མོངས་མགོ་
གནོན་པ་དང་དྲུངས་འབྱིན་པའི། །ཏིང་ངེ་འཛིན་དང་ཤེས་རབ་མི་
འོང་བས། །འཁོར་བར་གཏན་འཁྱམས་དགོས་པས་བཤད་ཟིན་་་་་
ལྟར། །ཉོན་མོངས་པ་དང་དེ་ཡི་ཉེས་དམིགས་དང༌། །དེ་དང་བྲལ་
བའི་ཕན་ཡོན་རྣམས་བསམས་ནས། །ཉོན་མོངས་ཉུག་གིས་བྱུང་མ་
ཐག་ཏུ་འཐབ། །(དེ་ལྟར་འབད་པས་མ་བཟློགས་ན་ཡང་། །རྒྱུན་མི་
འཐུད་པ་ཆུ་ལ་རི་མོ་བྲིས་པ་ལྟ་བུ་ཅིག་དགོས་ཀྱི། རྡོ་ལ་རི་མོ་བྲིས་པ་
ལྟར་མི་བྱ་སྟེ། །བཤེས་སྤྲིངས་ལས་) སེམས་ནི་ཆུ་དང་ས་དང་རྡོ་བ་
839



བྱང་ཆུབ་ལོ་མ་དཔེ་ཚོགས།
ལ། །རི་མོ་བྲིས་པ་དེ་འདྲར་རིག་པར་བགྱི། །དེའི་ནང་ཉོན་མོངས་
ཅན་ལ་དང་བོ་ནི། །མཆོག་སྟེ་ཆོས་འདོད་རྣམས་ལ་ཐ་མ་ལགས། །
(སྤྱོད་འཇུག་ལས་）འདི་ལ་བདག་གིས་ཞེན་བྱ་ཞིང་། ། (ནས་）
བདག་ནི་བསྲེགས་ཏེ་བསད་གྱུར་ཏམ། །བདག་གི་མགོ་བོ་བཅད་
ཀྱང་བླའི། །རྣམ་པ་ཀུན་ཏུ་ཉོན་མོངས་པའི། །དགྲ་ལ་འདུད་པར་མི་
བྱའོ། །ཐ་མལ་དགྲ་བོ་ཡུལ་ནས་ཕྱུང་ཡང་ནི། །ཡུལ་གཞན་དག་ཏུ་
གནས་ཤིང་ཡོངས་བཟུང་ནས། ། ནུས་པ་བརྟས་ནས་དེ་ནས་ཕྱིར་
ལྡོག་གི། ཉོན་མོངས་དགྲ་ཚུལ་དེ་དང་འདྲ་མ་ཡིན། །ཉོན་མོངས་
ཉོན་མོངས་ཤེས་རབ་མིག་གིས་སྤང་། །བདག་ཡིད་ལས་བསལ་གང་
དུ་འགྲོ་བར་འགྱུར། །གང་དུ་གནས་ནས་བདག་གནོད་བྱ་ཕྱིར་་་
འོང་། །བློ་ཞན་བདག་ལ་བརྩོན་པ་མེད་པར་ཟད། །ཁ་ན་མ་ཐོ་ཆེ་ལ་
བྲལ་དཀའ་ཞིང་། །ཉོན་མོངས་གཞན་ཀུན་རྩ་བ་གཏི་མུག་སྟེ། །
གཉེན་པོར་རྟེན་འབྲེལ་ལྡོག་འཇུག་མང་དུ་བསྒོམ། །འདི་ལ་གོམས་
ན་(ལྟ་བ་ལྔ་སོགས་) ལྟ་ངན་ཀུན་མི་འབྱུང་། །འདི་ཕྱིར་སྡུག་བསྔལ་
སྟེར་ཞིང་དགེ་རྩ་རྣམས། །འཇོམས་པའི་དགྲ་ཡི་གཙོ་བོ་ཞེ་སྡང་སྟེ། །
རྣམ་པ་ཀུན་དུ་གོ་སྐབས་མི་དབྱེ་བར། །བཟོད་པའི་གོ་ཆ་བགོས་ན་
འདི་ཕྱིར་བདེ། །(སྟེ་གང་ཞིག་བསྒྲིམས་ཏེ་ཁྲོ་འཇོམས་པ། །དེ་ནི་
འདི་དང་གཞན་དུ་བདེ། ། གསུངས།)། སྔར་བསགས་ (དགེ་མ་་་་་
དགེའི་)ལས་རྣམས་འཁོར་བ་འགྲུབ་པ་ལ། །ནུས་མཐུ་ཅན་དུ་བྱེད་
པ་སྲེད་པ་སྟེ། །(དབྱིག་གཉེན་གྱིས།)། རི་དྭགས་( སྒྲས་） གླང་བོ་
840



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
(རེག་བྱས་)ཕྱེ་མ་ལེབ་(གཟུགས་ཀྱིས་）དང་ཉ་(རོས།)། ། སྦྲང་
མ་ (དྲིས་)ལྔ་བོ་ (འདོད་ཡོན་)ལྔ་ཡིས་བཅོམ་གྱུར་ཏེ། །གཅིག་
གིས་འཇོམས་ན་མི་གང་ཞིག་ལྔ་རྣམས་ནི། །རྟག་ཏུ་བསྟེན་པ་ཅི་ཕྱིར་
འཇོམས་མི་འགྱུར། །ཞེས་གསུངས་མི་སྡུག་པ་དང་འདོད་ཡོན་ལ། །
ཆགས་པའི་ཉེས་དམིགས་བསྒོམས་ཏེ་སྲེད་པ་བཟློག། གཞན་ཡང་
འབྱུང་བར་ཉེ་ལ་དབྲལ་དཀའ་བ། །འཇིག་རྟེན་ཆོས་བརྒྱུད་(ཆོས་
བརྒྱད་ནི།) རྙེད་པ་སོགས་བཞི་ལ་སྲེད་པ་བཞི་དང༌། བཟློག་པ་
བཞི་ ལ་ ཡིད་ མི་ དགའ་ བ་ བཞིའོ་）ཡིན་ པས་ དེའི་ གཉེན་ པོར། །
འཁོར་བའི་ཉེས་དམིགས་བསམ་ཞིང་འཆི་བ་བསྒོམ། །ང་རྒྱལ་ལམ་
སྐྱེའི་གེགས་དང༌ (ཕྱི་མར་)བྲན་( སོགས་)གྱི་རྒྱུ། །(བཤེས་སྤྲིངས་
ལས་)ན་རྒ་འཆི་སྡུག་བྲལ་དང་དེ་བཞིན་དུ། །ལས་རྣམས་བདག་
གིར་བྱས་ལས་མ་འདས་ཞེས། །དེ་ལྟར་ཡང་དང་ཡང་དུ་སེམས་པ་
ནི། །དེ་ཡི་གཉེན་པོའི་སྒོ་ནས་རྒྱགས་མི་འགྱུར། ། གསུངས་པའི་་་
གཉེན་པོས་ང་རྒྱལ་སྤང་བྱ་ཞིང་། །བདེན་བཞི་དཀོན་མཆོག་དཀར་
ནག་ལས་འབྲས་ལ། །ངེས་པ་བརྟན་པོ་རྙེད་ན་ཐེ་ཚོམ་གྱི། །ཕྲ་རྒྱས་
མི་འབྱུང་གཞན་ཡང་གཉིད་རྨུགས་དང་། །རྒོད་པ་ལེ་ལོ་བག་མེད་ངོ་
ཚ་མེད། །ཁྲེལ་མེད་བརྗེད་ངས་ཤེས་བཞིན་མ་ཡིན་པ། །ཞེས་བྱའི་ཉེ་
ཉོན་རྣམས་ནི་དགེ་ཕྱོགས་ལ། ། སྦྱོར་བའི་བར་གཅོད་འབྱུང་ཉེ་བ་
ཡིན་པས། །(བཤེས་སྤྲིངས་ལས་）རྒོད་དང་འགྱོད་དང་གནོད་་་་
སེམས་རྨུགས་པ་དང༌། ། གཉིད་དང་འདོད་ལ་འདུན་དང་ཐེ་ཚོམ་
841



བྱང་ཆུབ་ལོ་མ་དཔེ་ཚོགས།
དང༌། ། སྒྲིབ་པ་ལྔ་བོ་འདི་དག་དགེ་བའི་ནོར། །འཕྲོག་པའི་ཆོམ་
རྐུན་ལགས་པར་རིགས་པར་མཛོད། ། (ལྷག་བསམ་སྐུལ་བར་)གང་
ཞིག་རྨུགས་དང་གཉིད་ལ་དགའ་འགྱུར་བ། །དེ་ནི་རྨོངས་ཤིང་ཆོས་
ལ་འདུན་པ་ཉམས། །བྱིས་པ་ཡོན་ཏན་ཀུན་ལས་ཡོངས་སུ་ཉམས། །
དཀར་བོ་ཉམས་ཤིང་མུན་པར་འགྲོ་བར་འགྱུར། །(དྲན་པ་ཉེར་
བཞག་ལས་）ཉོན་མོངས་རྣམས་ཀྱི་གཞི་གཅིག་ནི། །ལེ་ལོ་ཡིན་ཏེ་
གང་ལ་ཡོད། །གང་ལ་ལེ་ལོ་གཅིག་ཡོད་པ། །དེ་ལ་ཆོས་ཀུན་མེད་པ་
ཡིན། །(ཚོམས་ལས་）བག་མེད་པ་ལ་སྦྱོར་བྱེད་པ། །སྐྱེ་བོ་བྱིས་པ་
བསམ་ བརླག་ ཡིན། ། ཚོང་ དཔོན་ ནོར་ རྣམས་ བསྲུང་ བ་ ལྟར། །
མཁས་པས་བག་དང་ལྡན་པར་བྱ། ། (སྐྱེས་རབས་ལས་) ལྷ་དབང་
ཕྱིར་ཡང་ངོ་ཚ་བོར་ནས་ནི། ། ཡིད་ལ་ཆོས་དང་འགལ་བ་བྱེད་པ་
བས། །གྱོ་མོའི་སྣོད་ཐོགས་གོས་ངན་གྱོན་ནས་ནི། །དགྲ་བོའི་ཁྱིམ་དུ་
འབྱོར་བ་མཐོང་ཡང་བླ། །(བཤེས་སྤྲིངས་ལས་)དབང་ཕྱུག་ལུས་
གཏོགས་དྲན་པ་བདེ་གཤེགས་ཀྱིས། །བགྲོད་པ་གཅིག་པའི་ལམ་དུ་
ཉེ་བར་བསྟན། །དེ་ནི་བསྒྲིམས་ནས་མངོན་པར་བསྲུང་བགྱི་སྟེ། །
དྲན་པ་ཉམས་པས་ཆོས་ཀུན་འཇིག་པར་འགྱུར། །(སྤྱོད་འཇུག་་་་
ལས་）ཐོས་ལྡན་དད་པ་ཅན་དང་ནི། ། བརྩོན་པ་ལྷུར་ལེན་དུ་མ་་་
ཡང་། །ཤེས་བཞིན་མེད་པའི་སྐྱོན་ཆགས་པས། །ལྟུང་བའི་རྙོག་དང་
བཅས་པར་འགྱུར། །གསུངས་པའི་(གཉིད་རྨུགས་སོགས་དགུའི་)
ཉེས་དམིགས་རིག་ནས་གཉེན་པོ་རྣམས། །བསྟེན་ཏེ་འཕྲལ་འཕྲལ་ཇེ་
842



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས། །
ཆུང་བཏང་བར་འབད། །ཉོན་མོངས་པ་དང་ཉེ་བའི་ཉོན་མོངས་
རྣམས། །དགག་མ་ནུས་ཀྱང་དེའི་ཕྱོགས་མི་འཛིན་པར། །དགྲ་བོར་
བལྟ་བ་ད་ལྟའི་དུས་ཉིད་ནས། །མེད་མི་རུང་བས་གཉེན་པོའི་ཕྱོགས་
བཟུང་ལ། །ཉོན་མོངས་སུན་འབྱིན་པ་ལ་རབ་འབད་ནས། །ཇི་ལྟར་
བླངས་པའི་ཚུལ་ཁྲིམས་དག་པར་བྱ། །(སྤྱོད་འཇུག་ལས་）དོན་མེད་
དགྲ་ཡིས་རྨ་སྲོལ་གཏོད་པ་ཡང་། །ལུས་ལ་རྒྱུན་དང་འདྲ་བར་སྤེལ་
བྱེད་ན། །དོན་ཆེན་བསྒྲུབ་ཕྱིར་ཡང་དག་བརྩོན་གྱུར་པ། །བདག་ལ་
སྡུག་བསྔལ་ཅི་ཕྱིར་གནོད་བྱེད་ཡིན། །(བཤེས་སྤྲིངས་ལས། །གང་
དག་དབང་པོ་དྲུག་ཡུལ་རྣམས་ལ་ནི། ། ཞེས་སོགས་དང་)སྡུག་་་་་
བསྔལ་ཐམས་ཅད་ཁྱད་བསད་ནས། །ཞེ་སྡང་ལ་སོགས་དགྲ་འཇོམས་
པ། །དེ་དག་རྒྱལ་བྱེད་དཔའ་བོ་སྟེ། །ལྷག་མ་རོ་ལ་གསོད་པའོ། །
ཉོན་མོངས་ཕྱོགས་ཀྱི་ཁྲོད་གནས་ན། །རྣམ་པ་སྟོང་དུ་སྲན་གཟུགས་
ཏེ། །ཝ་ལ་སོགས་པས་སེང་གེ་བཞིན། །ཉོན་མོངས་ཕྱོགས་ཀྱིས་མི་
ཚུགས་བྱ། །
སྐྱེས་བུ་ཆེན་པོའི་ལམ་གྱི་རིམ་པ་ལ། །བློ་སྦྱང་བ་ལ་བྱང་སེམས་
བསྐྱེད་ཚུལ་དང་། །བསྐྱེད་ནས་སྤྱོད་པ་དག་ལ་བསླབ་ཚུལ་གཉིས། །
དང་བོ་ལ་གཉིས་བསྐྱེད་པའི་ཚུལ་དངོས་དང་། །སེམས་བསྐྱེད་ཆོ་
གས་བཟུང་བའོ་དང་བོ་ནི། ། ཐོག་མར་བར་མའི་སེམས་ ཅན་ལ་་་
དམིགས་ནས། །བཏང་སྙོམས་བསྒྲུབ་ཅིང་དེ་ལ་སེམས་སྙོམས་ན། །
རིམ་གྱིས་གཉེན་དང་དགྲ་དང་འགྲོ་ཀུན་ལ། །བཏང་སྙོམས་བསྒོམས་
843



བྱང་ཆུབ་ལོ་མ་དཔེ་ཚོགས།
ཏེ་དེ་ནས་འདི་ལྟར་བསམ། །བདག་གི་སྐྱེ་བའི་ཐོག་མཐའ་མ་མཆིས་
པས། ། སེམས་ཅན་རེ་རེའི་མངལ་དུའང་བགྲང་ཡས་རེ། ། ཉིང་་་་༌་
མཚམས་སྦྱར་ཞིང་དེ་ལྟར་མར་གྱུར་པའི། །སེམས་ཅན་ཀུན་གྱིས་
སྲོག་དང་སྡིག་པ་དང་། །སྡུག་བསྔལ་གཏམ་ངན་གང་ལའང་མ་་་
འཛེམ་པར། །བདག་ལ་ཕན་བདེ་ཐམས་ཅད་བསྒྲུབས་པས་ན། །
ཤིན་ཏུ་དྲིན་ཆེ་དྲིན་ཅན་དེ་དག་རྣམས། ། ལས་ཉོན་དབང་གིས་་་
འཇིགས་རང་འཁོར་བ་དང་། ། ཁྱད་པར་ངན་འགྲོའི་གཡང་ས་་་་་
འགྲིམ་པ་ལས། །སྒྲོལ་བ་བདག་ལ་བབས་པས་དེ་དག་ལས། །བསྒྲལ་
ཏེ་བླ་ན་མེད་པའི་བྱང་ཆུབ་ཀྱི། །བདེ་བ་མཆོག་ལ་མྱུར་དུ་དགོད་པར་
བྱ། །དྲིན་ཅན་དེ་རྣམས་ཟག་བཅས་ཟག་མེད་ཀྱི། །བདེ་བས་ཕོངས་
ཤིང་སྡུག་ཀུན་གྱིས་གཟིར་བས། །བདེ་བ་ཀུན་དང་ལྡན་ན་ཅི་མ་་
རུང་། །ལྡན་པར་གྱུར་ཅིག་ཅིས་ཀྱང་ལྡན་པར་བྱ། །སྡུག་ཀུན་གཉིས་
དང་བྲལ་ན་ཅི་མ་རུང་། །བྲལ་བར་གྱུར་ཅིག་ཅིས་ཀྱང་བྲལ་བར་
བྱ། །དེ་ལྟར་སུ་ཡིས་བྱ་ན་བདག་གིས་སོ། །འོན་ཀྱང་བདག་ལ་དེ་
ལྟའི་ནུས་པ་མེད། ། སྐུ་གསུམ་མངོན་གྱུར་སངས་རྒྱས་ཉིད་ལ་་་་་་་
མངའ། ། དེ་ཕྱིར་སེམས་ཅན་ཀུན་གྱི་དོན་གྱི་ཕྱིར། །རྫོགས་པའི་་་
སངས་རྒྱས་མྱུར་དུ་འཐོབ་པར་བྱ། །སྙམ་དུ་བསམ་མོ་བདག་གཞན་
བརྗེ་བ་ནི། །རྒུད་པ་མ་ལུས་འབྱུང་བའི་སྒོ་གཅིག་པུ། །བདག་ཉིད་
གཅེས་འཛིན་མི་སྐྱེད་སྐྱེས་པ་བཅད། །ཕུན་ཚོགས་བདེ་ལེགས་ཀུན་
གྱི་གནས་གཅིག་པུ། །གཞན་རྣམས་གཅེས་འཛིན་བསྐྱེད་གནས་གོང་
844



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྤེལ་བྱ། །གཉིས་པ་སེམས་བསྐྱེད་ཆོ་གས་བཟུང་ཚུལ་ནི། །བཤད་
ཟིན་ལམ་གྱི་རིམ་པར་བློ་སྦྱངས་པས། །སྨོན་པའི་སེམས་ལ་མྱོང་བ་སྣ་
ཟིན་དེས། ། སྨོན་སེམས་འཇུག་སྡོམ་ལྡན་པའི་སློབ་དཔོན་ལས། །
སྦྱོར་དངོས་མཇུག་གི་ཆོ་གས་སེམས་བསྐྱེད་བླང་། །(སློབ་དཔོན་
མེད་པའི་ལེན་ཚུལ་ཡང་ཡོད་དོ།)། སེམས་བསྐྱེད་ཚེ་འདིར་མི་ཉམས་
པ་ཡི་རྒྱུར། །སྤྲོ་ཤུགས་འཕེལ་ཕྱིར་ཕན་ཡོན་དྲན་པ་དང༌། ། སེམས་
དངོས་འཕེལ་ཕྱིར་ལན་དྲུག་བསྐྱེད་པ་དང་། ། བློས་མི་སྤང་དང་་་་
ཚོགས་གཉིས་བསགས་ལ་བསླབ། །སྐྱེ་བ་གཞན་དུའང་མི་འབྲལ་བ་
ཡི་རྒྱུར། །ནག་ཆོས་བཞི་སྤང་དཀར་པོའི་ཆོས་བཞི་བླང་། །མཁན་
སློབ་བླ་མ་ཡོན་གནས་ ( ཕན་འདོགས་) རྫུན་གྱིས་བསླུ། །དགེ་བྱེད་
འགྱོད་དང་མི་ལྡན་ལ་འགྱོད་བསྐྱེད། ། སེམས་སྐྱེད་ལྡན་ལ་མི་སྙན་
བརྗོད་པ་བོ། ། ལྷག་བསམ་མིན་པས་གཞན་ལ་གཡོ་སྒྱུ་སྤྱོད། །ནག་
ཆོས་བཞི་སྟེ་སྔ་མ་གཉིས་པོ་ལ། །བསླུ་ཐུབ་མ་ཐུབ་འགྱོད་སྐྱེས་མ་སྐྱེས་
འདྲ། །གཉེན་པོར་དཀར་ཆོས་བཞི་བོ་འདི་ལྟར་བསྟེན། །སེམས་
ཅན་ཀུན་ལ་རྫུན་སྤང༌(བཞི་བའི་གཉེན་པོར་) དྲང་བོས་གནས། །
བྱང་སེམས་ཀུན་ལ་སྟོན་པའི་འདུ་ཤེས་བསྐྱེད། །(གཉིས་པའི་གཉེན་
པོར་)རང་གིས་སྨིན་རུང་རྫོགས་བྱང་འཛིན་དུ་འཇུག། གཉིས་པ་
སྤྱོད་པ་དག་ལ་བསླབ་ཚུལ་ནི། །ཐེག་ཆེན་སྤྱི་དང་སྔགས་ལ་སློབ་པ་
སྟེ། །འཇུག་སྡོམ་ལེན་བསྲུང་ཕྱིར་བཅོས་ཤེས་བྱས་ནས། །རང་རྒྱུད་
སྨིན་པར་བྱེད་པ་ཕྱིན་དྲུག་དང་། །གཞན་རྒྱུད་སྨིན་བྱེད་བསྡུ་བཞིར་
845



བྱང་ཆུབ་ལོ་མ་དཔེ་ཚོགས།
འདི་ལྟར་བསླབ། །(ཆོས་ཀྱི་སྦྱིན་པ་）ཆོས་ཀྱིས་ཕོངས་ལ་ཆོས་སྟོན་
བསླབ་པ་འབོགས། །(མི་འཇིགས་པ་སྐྱབས་ཀྱི་སྦྱིན་པ་)གནོད་པས་
འཇིགས་པ་མ་ལུས་བརྩེ་བས་བསྐྱབ། །(ཟང་ཟིང་གི་སྦྱིན་པ་）ལུས་
སྲོག་ལོངས་སྤྱོད་བདེ་དགེ་ཆགས་མེད་བཏང་། །འདི་སོགས་ཕྱིན་་་
དྲུག་རེ་རེའང་དྲུག་ལྡན་བསླབ། །(ཉེས་སྤྱོད་སྡོམ་པའི་ཚུལ་ཁྲིམས་)
སྲོག་ལ་བབས་ཀྱང་ཉེས་སྤྱོད་ཕྲ་མོའང་སྡོམ། ། (དགེ་བ་ཆོས་སྡུད་
ཀྱི་)ཕྱིན་དྲུག་ལ་སོགས་བསྐྱེད་གནས་གོང་འཕེལ་བྱ། །(སེམས་ཅན་
དོན་བྱེད་ཀྱི་） ཚུལ་ཁྲིམས་ལ་བརྟེན་ སེམས་ ཅན་ཐམས་ཅད་ཀྱི། །
དོན་ཀུན་ཁ་ན་མ་ཐོ་མེད་པར་བསྒྲུབ། །(གནོད་བྱེད་ལ་ཇི་མི་སྙམ་
པའི་བཟོད་བ་) གནོད་བྱེད་གང་ལའང་ཅི་མི་སྙམ་པར་བཞག། (སྡུག་
བསྔལ་དང་ལེན་གྱི་སྡུག་བསྔལ་)གང་བྱུང་བདག་གིར་དང་དུ་་་་་
ལེན། །(ཆོས་ལ་ངེས་སེམས་ཀྱི། དང་བའི་ཡུལ་）དཀོན་མཆོག
(མངོན་དུ་བྱ་ཡུལ་)བདག་མེད་(འདོད་པའི་ཡུལ་）རྒྱལ་དང་རྒྱལ་
སྲས་མཐུ། (།བླང་དོར་གྱི་ཡུལ།) །ལས་འབྲས་(བསྒོམ་པའི་ཡུལ་ཐོབ་
བྱའི་དོན་)བྱང་ཆུབ་ (དེ་ཐོབ་པའི་ཐབས་）ལམ་ ( ཐོས་བསམ་གྱི་
ཡུལ་) ཆོས་ལ་མོས་སྦྱང་། །(གོ་ཆའི་བརྩོན་འགྲུས་) ཚོགས་གཉིས་
བསྐྱེད་གནས་སྤེལ་བའི་གོ་ཆ་བགོ། (དགེ་བ་ཆོས་སྡུད་ཀྱི་བརྩོན་
འགྲུས་)ཕྱིན་དྲུག་བསྐྱེད་གནས་སྤེལ་ལ་སྤྲོ་བ་བསྐྱེད། （། སེམས་ཅན་
དོན་བྱེད་ཀྱི་བརྩོན་འགྲུས་） ཚུལ་ཁྲིམས་ལ་བརྟེན་སེམས་ཅན་ཐམས་
ཅད་ཀྱི། །དོན་ཀུན་འབད་པས་བསྒྲུབ་ལ་སྤྲོ་སེམས་བསྐྱེད། །ངོ་བོ་
846



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཕྱོགས་དང་བྱེད་ལས་ཀྱིས་ཕྱེ་བའི།( །དང་བོ་)འཇིག་རྟེན་འཇིག་རྟེན་
ལས་འདས་བསམ་གཏན་དང་།( །གཉིས་པ་) ཞི་ལྷག་གཉིས་དང་ཟུང་
འབྲེལ་བསམ་གཏན་དང༌།（། གསུམ་པ་) བདེར་བྱེད་ཡོན་ཏན་དོན་
སྒྲུབ་བསམ་གཏན་བསྒོམ། །བདེན་གཉིས་འགྲོ་དོན་བྱ་ཚུལ་རྟོགས་པ་
ཡི། ། ཤེས་རབ་གསུམ་བསྐྱེད་དེ་ལྟའི་ཕྱིན་དྲུག་ལ། །བསླབས་པའི་
ཕན་ཡོན་མ་བསླབས་ཉེས་དམིགས་རྣམས། །ལེགས་པར་བསམས་
ནས་བརྩོན་པ་དྲག་པོས་བསླབ། །(བསྡུ་བ་བཞི་ནི་སྦྱིན་པ་) ཟང་
ཟིང་སྦྱིན་པས་སེམས་ཅན་འཁོར་དུ་བསྡུ། །(སྙན་སྨྲ་) ཁམས་འདྲི་
ཕྱིན་དྲུག་སྟོན་སོགས་སྙན་པར་སྨྲ།( །དོན་སྤྱོད་)ཇི་ལྟར་བསྟན་བཞིན་
དོན་རྣམས་སྤྱོད་དུ་འཇུག། （། དོན་མཐུན་) དེ་དང་མཐུན་པར་རང་
ཡང་ཉམས་སུ་ལེན། །ཁྱད་པར་བསམ་གཏན་གྱིས་བསྡུས་ཞི་གནས་
དང་། ། ཤེས་རབ་ཀྱིས་བསྡུས་ལྷག་མཐོང་གཉིས་པོ་ལ། །འདི་ལྟར་
བསླབ་ སྟེ་ ( ཞི་ ལྷག་ བསྒོམས་ པའི་ ཕན་ཡོན་) ཐེག་ པ་ ཆེ་ ཆུང་ གི།
ཡོན་ཏན་ཐམས་ཅད་ཞི་གནས་ལྷག་མཐོང་གི། འབྲས་བུ་མིན་ཡང་
དགེ་སེམས་རྩེ་གཅིག་ཡན། ། ཞི་གནས་ཕྱོགས་ཀྱིས་བསྡུས་ལ་སོར་
རྟོག་གི། ཤེས་རབ་དགེ་བ་ཐམས་ཅད་ལྷག་མཐོང་གི། ཕྱོགས་
ཀྱིས་བསྡུས་པར་དགོངས་ནས་འབྲས་བུར་(དགོངས་འགྲེལ་ལས་)
གསུངས། ། ཕྱིན་ཅི་ལོག་གི་ཡུལ་ཅན་གོང་འཕེལ་དུ། །བསྐྱེད་པའི་
ནུས་པ་སེམས་རྒྱུད་ལ་གནས་པའི། །བག་ཆགས་གནས་ངན་ལེན་
དང་བག་ཆགས་དེ། །གསོ་པའི་ཕྱིན་ཅི་ལོག་གི་ཞེན་པ་དེ། །མཚན་
847 །



བྱང་ཆུབ་ལོ་མ་དཔེ་ཚོགས།
མའི་འཆིང་བ་ཡིན་ལ་སྔ་མ་ནི། །ལྷག་མཐོང་གིས་སྤོང་ཕྱི་མ་ཞི་གནས་
ཀྱིས། ། སྤོང་བ་ལ་སོགས་བསམ་གཏན་ཤེས་རབ་ཀྱི། །ཡོན་ཏན་་་་
ཐམས་ཅད་ཞི་ལྷག་གི་ཡོན་ཏན།. （། ཞི་ལྷག་གི་ངོ་བོ་) འཇོག་སྒོམ་
སྟོབས་ཀྱིས་དྲངས་པའི་ཤིན་སྦྱངས་ཀྱི། །དགའ་བདེས་ཟིན་པའི་མི་
རྟོག་ཞི་གནས་དང་། །དཔྱད་སྟོབས་ཀྱིས་དྲངས་ཤིན་སྦྱངས་ཀྱི་་་་
དགའ་བདེས། །ཟིན་པའི་སོར་རྟོག་ལྷག་མཐོང་གི་ངོ་བོ། །ངེས་ཚིག་
(གམ་མིང་དོན་）སེམས་ཕྱིར་རྒྱུག་པ་ཞི་གྱུར་ནས། ། ནང་དུ་་་་་་
དམིགས་པར་གནས་པས་ཞི་གནས་དང༌། །དེ་ལས་ལྷག་པར་མཐོང་
བས་ལྷག་མཐོང་སྟེ། །མི་རྟོག་གསལ་ཙམ་རང་ཙམ་ཞི་ལྷག་མིན། །
(གཉིས་ཀ་དགོས་པའི་རྒྱུ་མཚན་)ཡིན་ལུགས་ཕུ་ཐག་ཆོད་པའི་ཤེས་
རབ་དང༌། །ཇི་ལྟར་འདོད་འདོད་གནས་པའི་མི་གཡོ་བ། །གཉིས་
དང་ལྡན་ན་དེ་ཉིད་གསལ་བར་མཐོང་། །ཡ་བྲལ་ཙམ་གྱིས་མིན་པས་
གཉིས་ཀ་དགོས། །ཞི་གནས་འགྲུབ་ན་ཡིན་ལུགས་ཚུལ་བཞིན་དུ། །
དཔྱོད་པའི་གཡོ་བ་ལྡོག་པར་མ་ཟད་ཀྱི། །མི་རྟག་སྒོམ་སོགས་དཔྱད་
སྒོམ་ཐམས་ཅད་ཀྱི། །གཡོ་བ་ལྡོག་པས་གང་བྱེད་སྟོབས་དང་ལྡན། །
གཞན་དུ་དགེ་སྦྱོར་གང་བྱེད་སྟོབས་ཆུང་སྟེ། །བཟླས་བརྗོད་དང་ནི་
དཀའ་ཐུབ་ཅེས་སོགས་གསུངས། （།གོ་རིམ་ངེས་ཚུལ། སྤྱོད་འཇུག་
ལས་）ཞི་གནས་རབ་ཏུ་ལྡན་པའི་ ལྷག་མཐོང་གིས། ། ཞེས་སོགས་
ལྟར་དུ་ཞི་ལྷག་གོ་རིམ་དེས། །ཞི་གནས་སྒོམ་ཚུལ་རྒྱས་པར་གཞན་དུ་
ཤེས། །ལྷག་མཐོང་སྒོམ་ཚུལ་མདོར་བསྡུས་འདི་ལྟར་བྱ། །བློ་བྱིན་ཞི་
848



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
གནས་ངང་ནས་ཟུར་ཞིག་གིས། ། ཐོག་མར་ངའོ་སྙམ་པའི་བློ་འདི་
ལ། །ང་ཙམ་ཅི་འདྲ་སྣང་ཚུལ་ཆེར་གྱིས་བལྟ། །དེ་ནས་དེ་ལ་ང་དེ་ཅི་
ལྟར་སྣང་། །ཞིབ་མོར་བལྟ་ཞིང་ཅི་ལྟར་སྣང་ཚུལ་དེ། །ངེས་ཚེ་སྣང་
བ་ལྟར་གྱི་ང་དེ་ཀོ། ། དགག་བྱའི་བདག་ཏུ་ཙིར་ཏེ་ངོས་བཟུང་་་་་
ནས། །ང་དེའི་རྣམ་པ་བློ་ལ་ཝ་ལེ་བཞག། དེ་ནས་དེ་འདྲའི་ང་དེ་
ཡོད་སྲིད་ན། །ལུས་སེམས་གཉིས་དང་གཅིག་གམ་ཐ་དད་ཡིན། །དེ་
ལས་གཞན་པའི་ཡོད་པ་མི་སྲིད་ཅེས། །ཁྱད་པ་ངེས་པའི་གནད་ཟབ་
ཤེས་པར་བྱ། །གཅིག་ན་ང་དང་ང་ཡི་ལུས་སེམས་ཞེས། །ལེན་པོ་
བླང་བྱ་སོ་སོར་མི་འཐད་དེ། །དཔེར་ན་བུམ་པ་བུམ་པ་དང་གཅིག་
པས། །དེ་དང་དེ་ཞེས་སོ་སོར་མེད་པ་བཞིན། (། ཉེ་བར་ལེན་པ་མ་
གཏོགས་པའི་སོགས་གསུངས་) ལུས་སེམས་གཉིས་སུ་སོ་སོར་ཡོད་པ་
བཞིན། །ང་དེའང་གཉིས་སུ་སོ་སོར་ཡོད་དགོས་ཏེ། །དཔེར་ན་ཀ་
བུམ་ཀ་བུམ་དང་གཅིག་པས། །གཉིས་སུ་ཡོད་ཀྱི་གཅིག་བུར་མེད་པ་
བཞིན། (གལ་ཏེ་ཕུང་བོ་དག་ན་དེ་ཕྱིར་ཏེ། ཞེས་སོགས་ཀྱི་
དངོས་ཤུགས་ཀྱི་རིགས་པའོ།)། ང་དེ་གཅིག་པུར་ཡོད་པ་དེ་བཞིན་
དུ། །ལུས་སེམས་གཉིས་ཀྱང་གཅིག་པུར་ཡོད་དགོས་ཏེ། །དཔེར་ན་
བུམ་པ་བུམ་པ་དང་གཅིག་པས། །གཅིག་བུར་ཡོད་ཀྱི་གཉིས་སུ་མེད་
པ་བཞིན། །ཐ་དད་ཡིན་ན་ལུས་སེམས་བསལ་རྗེས་སུ། །ང་དེ་འདི་
ཞེས་བསྟན་རྒྱུ་ཡོད་དགོས་ཏེ། །སྲན་མ་གྲོ་ནས་གཉིས་དང་ཐ་དད་
པས། །གྲོ་ནས་བསལ་རྗེས་སྲན་མ་ཡོད་པ་བཞིན་(ཚིག་གསལ་ལས།
849



བྱང་ཆུབ་ལོ་མ་དཔེ་ཚོགས།
མཚན་ཉིད་ཐ་དད་པར་གྲུབ་པ་ནི་གཟུགས་ལས་སེམས་ལྟར་གཟུང་
བར་འགྱུར་ན་འཛིན་པ་ཡང་མ་ཡིན་ནོ་ཞེས་གསུངས།)། དེ་ལྟར་་
དཔྱད་པས་ང་དེ་རྡུལ་ཙམ་ཡང་། །རྙེད་རྒྱུ་མེད་པར་ལྷང་གིས་ངེས་
པའི་ཚེ་(མ་རྙེད་པ་ནི་རྙེད་པའི་མཆོག། ཅེས་པ་ལྟ་བུའི་དོན་ཡང་
འདིའོ། །) ངེས་ཤེས་དེ་ཁའི་འཛིན་སྟངས་སྒྲིང་ངེ་སྐྱོད། ། དེའི་
ཤུགས་ཆུང་དུ་འགྲོ་ལ་ཁད་ནས་གསོ། །དེ་ནས་(བདག་ཅི་འདྲ་བ་དེ་
འདྲར་སེམས་ཅན་ཐམས་ཅད་ཤེས། །ཞེས་སོགས་ཀྱི་དོན་)ང་ཡི་བ་
དང་སེམས་ཅན་སོགས། །འཁོར་འདས་ཆོས་གཞན་ཀུན་ལའང་་་་
ལེགས་སྦྱར་ཏེ། །མཉམ་བཞག་ནམ་མཁའ་ལྟ་བུའི་རྣལ་འབྱོར་སྐྱོང་།
དྲན་ཤེས་བསྟེན་ཚུལ་ཞི་གནས་སྐབས་བཞིན་བྱ། །འདི་ལ་གོལ་ས་ཧ་
ཅང་མང་ལགས་པས། །ཉམས་མྱོང་ཅན་གྱིས་བཤེས་གཉེན་དམ་པ་
ལ། །བཀའ་བཞིན་བསྒྲུབ་པའི་མཆོད་པའི་མཆོག་ཕུལ་སྟེ། །རང་གི་
ཉམས་མྱོང་ཐོག་ནས་ཞུས་དག་འཚལ། །(རྗེས་ཐོབ་སྒྱུ་མ་ལྟ་བུའི་
རྣལ་འབྱོར་）དེ་ལས་ལངས་ཚེ་སྣང་གྲགས་ཆོས་འདི་རྣམས། །(ཇི་
ལྟར་སྨིག་རྒྱུ་དྲི་ཟའི་གྲོང་ཁྱེར་དང་། །སྒྱུ་མ་ཇི་བཞིན་རྨི་ལམ་ཇི་ལྟ་
བུར། །མཚན་མ་སྒོམ་པ་ངོ་བོ་ཉིད་ཀྱིས་སྟོང་། །ཆོས་རྣམས་ཐམས་
ཅད་དེ་བཞིན་ཤེས་པར་གྱིས། །ཞེས་གསུངས་པ་ལྟར་) སྒྱུ་མ་ལྟ་བུར་
སྣང་ཙམ་མ་གཏོགས་པ། །སྣང་བ་ལྟར་དུ་གྲུབ་རྒྱུ་ཅང་མེད་ཚུལ། །
སྔར་གྱི་ངེས་ཤེས་འདྲོངས་སམ་དྲངས་ཏེ་སྐྱོངས། །དེ་ལྟར་སྟོང་ཡང་
སྟོང་བཞིན་སྣང་ཙམ་ལ། །དཀར་ནག་ལས་འབྲས་ལ་སོགས་ཐ་སྙད་
850



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
ཀུན། ། གྲྭ་ཡང་མ་ཆག་གྲུ་ཡང་མ་ ཉམས་པར། ། བཞག་པས་ཆོག་
འདིས་ཡིད་རབ་འཕྲོག་འདྲ་གང་། །(ལྷག་མཐོང་སྐྱེས་པའི་ཚད་)
ཞི་གནས་ལ་བརྟེན་དཔྱད་སྟོབས་ཀྱིས་ཤིན་སྦྱངས། །དྲངས་ཚེ་ལྷག་
མཐོང་སྐྱེས་ཤིང་ཟུང་འབྲེལ་ཐོབ། །(ཞི་ལྷག་ཟུང་དུ་འབྲེལ་ཚུལ་）
དེ་ལ་ཞི་ལྷག་གཉིས་ནི་ཟུང་ཡིན་ལ། །འབྲེལ་བ་ཕན་ཚུན་མཉམ་པར་
བཅིངས་པའོ། །ལམ་གྱི་རྩ་བ་བཤེས་གཉེན་བསྟེན་ཚུལ་ལ། །ཐུག་
པས་བསྟེན་པའི་ཚུལ་ལ་བདར་ཤ་བཅད། ། སྙིང་བོ་ལེན་འདོད་་་་་
བཅོས་མིན་སྐྱེས་པ་ན། །དེ་ཡིས་སྒྲུབ་ལ་ནང་ནས་བསྐུལ་བས་ན། །
དལ་འབྱོར་དོན་ཆེ་རྙེད་དཀའི་ཆོས་སྐོར་བསྒོམ། །ཚེ་འདི་དོན་དུ་
གཉེར་བློ་མ་ལོག་ན། ། ཕྱི་མའི་དོན་གཉེར་ཤུགས་དྲག་མི་འབྱུང་་་་
བས། །མི་རྟག་པ་དང་ངན་འགྲོར་འཁྱམས་ཚུལ་བསྒོམ། ། དེའི་ཚེ་
འཇིགས་བློ་རྣལ་མ་སྐྱེ་བས་ན། །སྐྱབས་ལ་ངེས་པ་བསྐྱེད་ནས་སྐྱབས་
འགྲོ་སྦྱངས། །དེ་ནས་དཀར་ཆོས་ཀུན་གཞི་ལས་འབྲས་ལ། །དད་པ་
བསྐྱེད་ལ་འཇུག་ལྡོག་བཤགས་སྡོམ་བྱ། །དེ་ལྟའི་ཆོས་སྐོར་ཚགས་སུ་
ཚུད་པ་ན། །འཁོར་བའི་ཉེས་དམིགས་བསམ་སྟེ་བློ་ལྡོག་ཅིང་། །དེའི་
རྒྱུ་ལས་ཉོན་ཤེས་ནས་སྤོང་འདོད་བསྐྱེད། །དེ་ལས་གྲོལ་བྱེད་བསླབ་
པ་གསུམ་ལ་འབད། །དེ་ལྟར་འབྲིང་གི་ཆོས་སྐོར་ཚུད་པ་ན། །རང་
ཉིད་སྲིད་མཚོར་ལྷུང་བཞིན་མ་རྣམས་ཀྱང་། །ལྷུང་བ་བསམས་ནས་
བྱམས་བརྩེའི་རྩ་བ་ཅན། ། སེམས་བསྐྱེད་སྦྱངས་ནས་མྱོང་བའི་སྣ་
ཟིན་ན། །ཆོ་གས་བཟུང་སྟེ་བསླབ་བྱ་རྣམས་ལ་བསླབ། །དེ་ནས་སྤྱོད་
851



བྱང་ཆུབ་ལོ་མ་དཔེ་ཚོགས།
པ་རླབས་ཆེན་རྣམས་མཉན་ཏེ། །འཇུག་ལྡོག་ཤེས་དང་དེ་ལ་བསླབ་
འདོད་བསྐྱེད། །དེ་ནས་སྡོམ་བཟུང་ཕྱིན་དྲུག་བསྡུ་བཞིར་བསླབ། །
ཁྱད་པར་རྩ་ལྟུང་དག་ལ་སྲོག་བསྡོས་དང་། །ཟག་པ་ཆུང་འབྲིང་ཉེས་
བྱས་གང་གིས་ཀྱང་།.།མ་གོས་པ་ལ་འབད་ཅིང་གོས་ན་བཙོ། །དེ་
ནས་ཞི་ལྷག་སྒྲུབ་ཚུལ་མཁས་པས་བསྒྲུབ། །འདི་ཡང་འོག་མ་བསྒོམ་
ན་གོང་མ་ལ། ། ཐོབ་འདོད་ཇེ་ཆེར་འགྲོ་ཞིང་གོང་མ་རྣམས། །
མཉན་ན་འོག་མ་རྣམས་ལ་བསྒྲུབ་འདོད་ཀྱང་། །ཆེར་འགྲོ་བ་གཅིག་
དགོས་པས་ཆ་མཉམ་དགོས། །འདི་ལྟར་ལམ་ལ་འཁྲིད་པའི་བཤེས་
གཉེན་ལ། །དད་གུས་ཆུང་ན་ལེགས་ཚོགས་ཐམས་ཅད་ཀྱི། །རྩ་བ་
འཆད་པས་བསྟེན་པའི་ཚུལ་ལ་འབད། །སྒྲུབ་ལ་བརྩོན་འགྲུས་ཆུང་
ན་དལ་འབྱོར་དང་། །ཚེ་འདིར་མངོན་ཞེན་ཆེ་ན་འཆི་བ་དང་། །
ངན་འགྲོའི་ཉེས་དམིགས་སྒོམ་པར་གཙོ་བོར་འབད། །བཅས་པའི་
མཚམས་ལས་གཡེལ་ན་ལས་འབྲས་བསྒོམ། །སྐྱོ་ཤས་ཆུང་ན་ཐར་
འདོད་ཚིག་ཙམ་དུ། །འགྲོ་བས་འཁོར་བའི་ཉེས་དམིགས་གཙོ་བོར་
བསམ། །ཅི་བྱེད་གཞན་གྱི་དོན་དུ་བྱེད་པའི་བློ། །ཤུགས་དྲག་མེད་ན་
ཐེག་པ་ཆེན་པོ་ཡི། །རྩ་བ་འཆད་པས་སྨོན་པའི་སེམས་ལ་སྦྱང་། །
སྤྱད་པ་སྤྱོད་ཚེ་མཚན་འཛིན་ཤུགས་དྲག་ན། །དེ་ཡི་དམིགས་གཏད་
རིགས་ཤེས་ཀྱིས་བཤིག་སྟེ། །ནམ་མཁའ་འམ་སྒྱུ་མ་ལྟ་བུའི་སྟོང་བར་
སྦྱང་། །དམིགས་པར་མི་སྡོད་གཡེང་བའི་བྲན་གྱུར་ན། །རྩེ་གཅིག་པ་
ཡི་གནས་པར་གཙོ་བོར་འབད། །དེ་ཡིས་མ་བཤད་པ་ཡང་ཤེས་བྱ་
852



དམུ་དགེ་ཐུབ་བསྟན་རྒྱ་མཚོ་སོགས་ཀྱི་གསུང་རྩོམ་ཕྱོགས་བསྒྲིགས།
སྟེ། །མདོར་ན་ཕྱོགས་རེ་ཙམ་དུ་མ་སོང་བར། ། སེམས་རྒྱུད་དགེ་
ཕྱོགས་ཀུན་ལ་བཀོལ་རུང་དགོས། །ཁྱད་པར་རྡོ་རྗེ་ཐེག་པ་ལ་བསླབ་
བ་ནི། དེ་ནས་རྡོ་རྗེ་འཆང་དབང་བླ་མ་ལས། །རྣམ་དག་དབང་
གིས་བདག་རྒྱུད་སྨིན་བྱས་ལ། །དམ་ཚིག་སྡོམ་པ་སྲོག་ལས་གཅེས་
བསྲུངས་ནས། ། མཚན་བཅས་མཚན་མེད་གཉིས་ཀྱི་རྣལ་འབྱོར་་་་
དང་། །རིམ་གཉིས་ཟབ་མོའི་རྣལ་འབྱོར་ལ་བསླབ་སྟེ། །དལ་འབྱོར་
ཐོབ་པ་དོན་དང་ལྡན་པ་དང་། །རྒྱལ་བའི་བསྟན་པ་བསམ་འཕེལ་
ཡིད་བཞིན་ནོར། །ཕྱོགས་དུས་ཀུན་དུ་དར་ཞིང་རྒྱས་པར་བྱ། །ཚུལ་
འདི་ལམ་འདིར་མོས་པའི་གྱི་ན་(རྡོ་རྗེ་འཆང་དཀོན་མཆོག་རྒྱལ་
མཚན་དཔལ་བཟང་ངོ༌། །） པས། །རྗེ་བཙུན་མ་ཏེ་བྷ་དྲའི་
ལེགས་བཤད་དང་། ། གསུམ་ལྡན་རྡོ་རྗེ་ཅན་གྱི་བཀའ་དྲིན་ལ། །
བརྟེན་ནས་བཤར་སྒོམ་བྱ་ཕྱིར་ཚིགས་སུ་བཅད། །འོན་ཀྱང་བདག་
ནི་སྐྱེས་ཐོབ་སྦྱངས་ཐོབ་དམན། །རྒྱལ་བའི་གསུང་རབ་རྒྱ་མཚོ་ལྟར་
བརླིང་བས། །ནོངས་པར་གང་གྱུར་རྩ་རྒྱུད་བླ་མ་སོགས། །ཡེ་ཤེས་
སྤྱན་ཅན་ཀུན་ལ་བདག་འཆགས་སོ། །འདིས་མཚོན་དགེ་བས་སྐྱེ་
ཞིང་སྐྱེ་བའི་བར། །ཕྱོགས་རེའི་ལམ་གྱིས་ཚིམ་པ་དང་བྲལ་ཏེ། །ལམ་
བཟང་འདི་ཉིད་འཛིན་ཅིང་སྤེལ་བ་ཡིས། །འགྲོ་ཀུན་དོན་དུ་སངས་
རྒྱས་མྱུར་ཐོབ་ཤོག། ། ། ། ཨོཾ་སྭ་སྟི། ། གསུང་རབ་རྒྱ་མཚོའི་་་་
གནད་དོན་གཅིག་བསྡུས་པ། ། བྱང་ཆུབ་ལམ་གྱི་རིམ་པའི་གླེགས་
བམ་འདི། །སྔོན་གོམས་རྣམ་དཀར་བག་ཆགས་མཐུ་བརྟས་པས། །
853



བྱང་ཆུབ་ལོ་མ་དཔེ་ཚོགས། །
རྒྱལ་སྲིད་མི་གཙང་འདམ་རྫབ་ལྟར་མཐོང་ནས། །ཡིད་འབྱུང་དྲག་
པོས་རྣམ་གྲོལ་དོན་ཉེར་བའི། །ལྷ་བཙུན་ངག་དབང་བསྟན་འཛིན་
ཉི་མ་ཡིས། །རྒྱུ་ཡོན་སྦྱར་ཏེ་སྐུ་འབུམ་བྱམས་གླིང་དུ། །འཛད་མེད་
ཆོས་སྦྱིན་མཆོག་གི་སྒོ་འཕར་ཕྱེས། །དགེ་འདིས་མཚོན་ནས་དུས་
གསུམ་དང་འབྲེལ་བའི། །སྐྱེ་འཕགས་རྣམ་དཀར་ཕུང་པོ་གང་མཆིས་
པས། །ལྷ་བཙུན་ཉིད་གཙོས་འབྲེལ་ཐོགས་ཀྱིས་མཚོན་པའི། །འགྲོ་
ཀུན་ཚེ་རབས་ཕྲེང་བར་ལམ་བཟང་འདིར། །ཐོས་བསམ་སྒོམ་པས་
འཇུག་ལ་ལྷོད་མེད་ཅིང༌། ། གསེར་ལྡན་ལྗོངས་འདིར་ནད་མུག་་་་
འཁྲུགས་རྩོད་སོགས། །མི་མཐུན་རྒུད་པའི་མིང་ཡང་མི་གྲགས་་་་་
ཅིང་། །ཆོས་མཐུན་རྩེ་དགས་རྟག་ཏུ་རོལ་བར་ཤོག། ཕུལ་བྱུང་ཚོགས་
གཉིས་ཆུ་འཛིན་སྟུག་པོ་ལས། །ལུང་རྟོགས་གྲུ་ཆར་འཆད་མེད་་་་་
འབབ་པ་ཡིས། །རླབས་ཆེན་སྤྱོད་པའི་ལྗོན་ཤིང་རབ་རྒྱས་ཏེ། །སྐུ་
གསུམ་འབྲས་བུ་གཡུར་དུ་ཟ་བར་ཤོག། ། །ཅེས་སྐུ་འབུམ་བྱམས་
པ་གླིང་དུ་དཔར་དུ་བསྒྲུབས་པའོ། ། ། །ཨོཾ་ཡེ་དྷརྨ་ཧེ་ཏུ་པྲབྷ་ཝ་
ཧེ་ཏུནྟེ་ཥཱནྟ་ཐཱ་ག་ཏོ་ཧྱ་བ་དཏ། དེ་ཥཱཉྩ་ཡོ་ནི་རོདྷ་ཨེ་ཝཾ་བ་ཏི་མཧཱ་
ཤ་ མ་ ཎ་ ཡེ་ སྭཱཧཱུ། ། དགེ་ལེགས་ སུ་ གྱུར་ ཅིག། སརྦ་མངྒ་ལཾ། །
་ དགེའོ། །
854



རྩོམ་སྒྲིག་འགན་འཁུར་བ། རྟ་མགྲིན་འཚོ།
མདུན་ཤོག་མཛེས་རིས། ཞི་ཅིན་ལེན།
མདུན་ཤོག་གཟིགས་བྱང་། གྲགས་པ།
བྱང་ཆུབ་ལོ་མ་དཔེ་ཚོགས།
༄༅།།དགེ་བའི་བཤེས་གཉེན་ཆེན་པོ་དམུ་དགེ་ཐུབ་བསྟན་རྒྱ་མཚོ་
སོགས་ཀྱི་གསུང་རྩོམ་ཕྱོགས་བསྒྲིགས་བཞུགས་སོ།།
(སྟོད་ཆ། སྨད་ཆ།)
ཆ་རིས་སྐལ་བཟང་ཐོགས་མེད་ཀྱིས་ལེགས་སྒྲིག་བྱས།
སྐལ་བཟང་རྒྱ་མཚོས་ཞུ་དག་བྱས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན་ཞིང་བཀྲམ།
ཀན་སུའུ་ཅིན་ཉིན་པར་ཁང་གིས་དཔར།
དེབ་ཚད།ཧོ་སྨིས850 x1168 1/32 དཔར་ཤོག26.875 ཡིག་གྲངས་ཁྲི39
2003ལོའི་ཟླ8པར་པར་གཞི་དང་བོ་བསྒྲིགས། 2003ལོའི་ཟླ8པར་པར་ཐེངས་དང་བོ་དཔར།
དཔར་གྲངས།1=2,000
ISBN7-5421 - 0855 -7/B-97 རིན་གོང་སྒོར(སྟོད་སྨད་ཆ)། 48.00



图书在版编目(CIP)数据
佛学理论研究论集/恰日·嘎藏陀美整理,一兰州:
甘肃民族出版社,2002
(菩提叶丛书)
ISBN7-5421 - 0855 -7
II.喇嘛教-研究 - 文集 -
I.佛... .哈...
藏语 IN. B946.6-53
中国版本图书馆 CIP 数据核字(2002)第106267号
责任编辑:
日草
封面设计:徐晋林
菩提叶丛书
佛学理论研究论集(上下册)
哈日·嘎藏陀美 整理
甘肃民族出版社出版发行
(730000 兰州市滨河东路296号)
甘肃静宁印刷有限责任公司印刷
开本 850 x1168 毫米 1/32 印张 26.875 插页2 字数 390 千
2003年8月第1版 2003年8月第1次印刷
印数:1-2,000
ISBN7-5421-0855-7/B.97 定价(上下册):48.00 元



“
可
责任编辑/旦知草
封面设计/徐晋林
ཀན་སུའུ་མི་རིགས་དཔེ་སྐྲུན་ཁང་། །
(ACS
ISBN 7-5421-0855-7
ISBN 7-5421-0855-7
| B.97(民文)定价(上下册):48.00 元
9"3752939
>
